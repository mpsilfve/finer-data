<HEADLINE>
 Huawei selvisi mokastaan? "Puhelimen myynti vaikuttaa lupaavalta"

<DATE>
1.9.2015 20:35

<INGRESS>
Kiinalaisvalmistaja Huawei esitteli uuden älypuhelimensa Suomen markkinoille kertomalla, että käyttöliittymä ajaa tietoturvan edelle.  

<BODY>
Huawein Honor 7 -puhelimen viime viikon lanseeraus ei välttämättä ollut paras mahdollinen, mutta DNA:n mukaan myynti on alkanut hyvin.

DNA Kaupan toimitusjohtaja sivusi Honor 7:ää puhuessaan elokuun myydyimmän mallin Huawei Y330:n jatkuvasta suosiosta. Se oli myydyin myös heinäkuussa.

– Suomalaiset ovat siis nyt selvästikin huomanneet uuden tulokkaan. Myös Huawein uuden, juuri myyntiin tulleen Honor 7 -puhelimen ensimmäisten päivien myynti vaikuttaa hyvin lupaavalta, Sami Aavikko sanoo tiedotteessa.

DNA:n neljän kärki oli muuttumaton elokuussa. DNA:n myydyimmät puhelimet heinäkuussa olivat:

1\. Huawei Y330   2\. Samsung Galaxy J1   3\. Apple iPhone 6   4\. Samsung Galaxy A3   5\. Sony Xperia M4 Aqua   6\. Samsung Galaxy S6   7\. Samsung Galaxy A5   8\. Sony Z3 Compact   9\. Microsoft Lumia 435   10\. Samsung Galaxy Xcover3

"Kuluttajat löysivät Applen haastajat"

Soneralla elokuun myydyin kolmikko oli sama kuin heinäkuussa, ja Apple iPhone 6 menestyi taas parhaiten.

Kiinnostavampaa on, mitä top10:ssä tapahtui kärjen alapuolella. Listalla on kolme sellaista puhelinta, jotka eivät mahtuneet mukaan heinäkuussa ollenkaan. Samsung Galaxy S6:n lisäksi ne ovat Galaxy J5 ja Microsoft Lumia 640, molemmat alemman keskiluokan malleja.

Soneran mukaan koulujen alkaminen näkyi myös elokuussa edullisemman pään ja toisaalta kestävämpien älypuhelinten myynnissä.

Soneran top10 elokuussa oli:

1\. Apple iPhone 6   2\. Samsung Galaxy Ace 4   3\. Apple iPhone 5s   4\. Sony Xperia M4 Aqua   5\. Samsung Galaxy A3   6\. Samsung Galaxy S6   7\. Nokia Lumia 635   8\. Samsung Galaxy J5   9\. Microsoft Lumia 640   10\. Samsung Galaxy  Xcover 3

Elisan kärjessä pysyivät iPhone 6 ja Galaxy S4 Mini.

– Apple tuskin luovuttaa piikkipaikkaansa lähiaikoina, vaikka kuluttajat ovatkin löytäneet haastajat. Huawei, Sony ja LG nähdään nykyään varteenotettavina haastajina markkinajohtajille, arvioi Elisan henkilöasiakasyksikön puheliittymien liiketoimintajohtaja Jan Virkki tiedotteessa.

Elisan henkilöasiakkaiden myydyimmät puhelimet elokuussa olivat:

1\. Apple iPhone 6   2\. Samsung Galaxy S4 Mini   3\. Samsung Galaxy J1   4\. Samsung Galaxy A3   5\. Nokia Lumia 635   6\. Samsung Galaxy Trend Plus   7\. Nokia 215   8\. Huawei P8 Lite   9\. Sony Xperia Z3 Compact   10\. Samsung Galaxy S6


