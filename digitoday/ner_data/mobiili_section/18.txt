<HEADLINE>
 Raiskauksesta Uberia syyttänyt veti kanteensa

<DATE>
2.9.2015 15:01

<INGRESS>
Uberin kuljettaja oli jo tunnustanut teon, mutta kantaja perui silti kanteensa.  

<BODY>
Intialainen nainen perui kanteensa kyytipalvelu Uberia vastaan Yhdysvalloissa. Tammikuussa nostetussa kanteessa nainen syytti Uberia siitä, että kuljettaja oli raiskannut hänet matkan aikana New Delhissä.

Kanteen mukaan Uber ei ollut varmistanut kyytiensä turvallisuutta riittävästi.

Nyt nainen veti kanteensa takaisin, mikä on yllättävää, koska kyseinen kuljettaja saatiin nopeasti kiinni ja hän tunnusti teon. Hän odottaa oikeudenkäyntiä Intiassa.

Syy Yhdysvaltain kanteen kaatumiseen saattaa olla tekninen. Uber oli vedonnut muun muassa siihen, ettei sitä voida haastaa oikeuteen oletetusta tapauksesta, jonka intialainen kärsi Intiassa.

Tapaus on saanut laajaa huomiota kansainvälisessä mediassa ja on osaltaan synnyttänyt huolia Uberin turvallisuudesta. Nopeasti kasvanut yhtiö on joutunut erikseen kamppailemaan myös useita tietoturvahuolia vastaan.

Uber perustaa toimintansa älypuhelimien varaan. Sen mobiilisovelluksen avulla on mahdollista tilata vaihtoehtoinen kyyti normaalien taksien sijaan.

Kanteen perumisesta kertoi muun muassa Cnet.


