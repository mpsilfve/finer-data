<HEADLINE>
 Onko sinulla joku näistä ulkoisista levyistä? Tiedostot voi varastaa jakorvata haitakkeilla

<DATE>
7.9.2015 11:00

<INGRESS>
Seagaten ja LaCien wlan-kiintolevyistä on löytynyt kolme pahaa tietoturva- aukkoa.  

<BODY>
Seagaten ja LaCien nimellä myytävistä langattomista kiintolevyistä on löytynyt useita tietoturva-aukkoja, varoittaa Cert.org.

Ensimmäinen aukko on levylle piilotettu telnet-palvelu, jossa on vakiosalasana. Telnet-yhteydellä on mahdollista päästä käsiksi levyyn ulkoapäin pääkäyttäjän oikeuksin.

Toinen haavoittuvuus on levyn oletusasetuksissa päällä oleva forced browsing -ominaisuus. Jos käyttäjällä on pääsy laitteeseen, hän pystyy lataamaan sen sisällön kokonaisuudessaan itselleen.

Kolmas haavoittuvuus antaa hyökkääjälle upload-oikeudet jakohakemistoksi tarkoitettuun /media/sda2:een.

Jos hyökkääjällä on pääsy levyn sisältävään koti- tai yritysverkkoon, haavoittuvuuksia yhdistelemällä hän voi ladata itselleen levyn tiedostot ja korvata ne halutessaan haittaohjelmilla.

Aukot koskevat Seagaten Wireless Plus Mobile Storage- ja Wireless Mobile Storage -tuotesarjoja sekä LaCien FUEL-levyjä.

Haavoittuvuudet on korjattu levyjen 3.4.1.105-firmware-päivityksessä. Päivityksen voi ladata Seagaten sivulta, mutta se edellyttää levyn sarjanumeron antamista Seagatelle.


