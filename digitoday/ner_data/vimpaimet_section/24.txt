<HEADLINE>
 Video: Sonyn lennokki pyrähti taivaalle

<DATE>
25.8.2015 15:31

<INGRESS>
Sony esitteli lennokin prototyyppiään videossa. Vaikka meininki näyttää veikeältä, ei näitä kapineita päästetä kuluttajien käsiin.  

<BODY>
Japanilainen monialayhtiö Sony näytti ensi kertaa videolla, mistä sen lennokkihankkeessa on kysymys.

Sony kertoi heinäkuussa yhdessä ZMP:n kanssa perustettavasta Aerosense-yrityksestä, joka tarjoaa lennokkeja erilaisiin bisnestarkoituksiin kuten maaston kartoittamiseen.

Lennokin prototyyppi nousee videossa pystysuorasti ilmaan, lentää pienen matkan ja palaa takaisin laskeutuakseen taas pystysuorassa.

Lennokin ohjaajaa ei näy, mutta eiköhän sellainen ollut jossakin kameran lähistöllä. Jossain vaiheessa lennokeista on kuitenkin tarkoitus tehdä autonomisia.

Mielenkiintoisesti videossa esiintyvä prototyyppi on huomattavan erilainen kuin Aerosensen kotisivulla näkyvä härveli. Ehkä kehitteillä on useampia prototyyppejä, tai sitten lopulliseen laivastoon lukeutuu erilaisia lennokkeja eri tarkoituksiin.


