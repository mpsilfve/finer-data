<HEADLINE>
 Nämä älypuhelimet latautuvat nopeiten

<DATE>
25.8.2015 10:21

<INGRESS>
Älypuhelimet joutuvat joskus kovaan käyttöön, joka vaatii akun nopeaa lataamista. Latausnopeudessa on laitteiden välillä huomattavia eroja.  

<BODY>
Tom's Guide testasi älypuhelimien latausnopeuksia. Nopein pikalataaja oli Asus Zenfone 2. Sen akun latausaste kiipesi viidessä minuutissa viiden prosentin lähtötilasta 17 prosentin latausasteeseen.

Viidessä minuutissa Google Nexus 6, OnePlus 2, Samsung Galaxy S6, LG G4 ja Motorola Droid Turbo latautuivat 11 – 12 prosenttiin ja Apple iPhone 6 kuuteen prosenttiin.

Ensimmäisenä 80 prosentin latausasteen saavutti Samsung Galaxy S6. Siihen meni 48 minuuttia. Tähän vaikutti se, että laitteessa on 2 550 mAh:n akku, kun useimmat muut testatut älypuhelimet käyttävät 3 000 mAh:n akkua.

Nopeimmaksi latautujaksi voidaan valita Asus Zenfone 2, joka oli nopein 5 minuutin ja 15 minuutin latauksissa ja jakoi voiton 30 minuutin latauksissa Galaxy S6:n kanssa.

   Puolen tunnin latauksessa Zenfone 2 ja Galaxy S6 ovat nopeimmat   Akun lataustaso 30 minuutin jälkeen   | Asus Zenfone 2| 53   ---|---   Samsung Galaxy S6| 53   Google Nexus 6| 44   LG G4| 42   Motorola Droid Turbo| 38   Apple iPhone 6| 36   OnePlus 2| 34   !   Lähde: Tom's Guide            Toiseksi nopeimman latautujan titteli menee Samsung Galaxy S6:lle.

   Samsung Galaxy S6 pääsi pääsi 80 prosenttiin nopeiten toisia pienemmällä akulla   Aika joka kului 80 prosentin lataustason saavuttamiseen   | Samsung Galaxy S6| 0:48   ---|---   Asus Zenfone 2| 0:56   Google Nexus 6| 1:00   LG G4| 1:02   Motorola Droid Turbo| 1:12   Apple iPhone 6| 1:15   OnePlus 2| 1:25   !   Lähde: Tom's Guide            (Päivitys: Grafiikan kuva korvattu taulukoilla.)


