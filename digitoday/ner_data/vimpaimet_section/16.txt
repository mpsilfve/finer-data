<HEADLINE>
 Uusi Tesla rikkoi arvostetun testijärjestelmän: Sai 103/100 pistettä

<DATE>
28.8.2015 09:30

<INGRESS>
Teslan uusi Model S P85D rikkoi Consumer Reportsin testijärjestelmän, joka antoi autolle kolme pistettä yli maksimin.  

<BODY>
Consumer Reports, joka tunnetaan tiukkana laitetestaajana, joutui muutamaan pisteytysjärjestelmää, jotta uusikin Tesla pysyi testiskaalalla.

Model S P85D syrjäytti parhaan testatun auton paikalta vuoden 2013 Teslan Model S:n, joka sai 99 pistettä. Toiseksi paras testattu auto oli tähän saakka vuoden 2014 BMW M235i 98 pisteellä.

Teslan Model S P85D on sekä paras että kallein Consumer Reportsin testaama auto. Sen hintalapussa lukee 127 820 dollaria.

Lehden autotestauksesta vastaava Jake Fisher oli innoissaan uuden Teslan koeajosta. Model S kiihtyi nollasta 60 mailin tuntinopeuteen 5,6 sekunnissa, mutta P85D on paljon nopeampi. Se saavutti 60 mailin (96,6 kilometrin) tuntinopeuden 3,5 sekunnissa.

New York Timesin mukaan Fisher vertasi auton kiihtyvyyttä vapaaseen pudotukseen.

– Se ole enää autokokemus; se tuntuu huvipuiston laite heittäisi sinut eteenpäin. Se on erilainen kuin mikään muu auto.

Consumer Reports kutsui testaamansa autoa alan merkkipaaluksi ja osoitukseksi amerikkalaisen startupin nerokkuudesta.

Lehti ei kuitenkaan pitänyt Model S P85D -autoa täydellisenä.  Kritisoitavaa löytyi sisustusmateriaaleista, jotka eivät ole yhä laadukkaita kuin joissain muissa luksusautoissa. Akkujen riittävyys vain 200 mailin matkaan tuo omat ongelmansa pitempien matkojen suunnitteluun. Auton luotettavuudesta ei voi sanoa mitään etukäteen, mutta edeltäjä Model S ei ylitä luotettavuudessa alan keskitasoa.


