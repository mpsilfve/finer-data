<HEADLINE>
 IPhone-omistajat pääsevät "koeajamaan" Galaxyja — mälläys maksaa paljon

<DATE>
21.8.2015 13:59

<INGRESS>
Onko Samsung jo epätoivoinen? Ultimate Test Drive -kampanja vokottelee iPhone- käyttäjiä vaihtamaan leiriä.  

<BODY>
Samsungin vain Yhdysvalloissa aloittama Ultimate Test Drive sallii iPhone- omistajien kokeilla yhtä useammasta Galaxy-mallista kuukauden ajan yhtä dollaria vastaan. Kokeilija voi valita Galaxy S6:n, Galaxy S6 Edge:n, Galaxy S6 Edge+:n tai Galaxy Note 5:n.

Kuten aina pitäisi, myös tässä tapauksessa ehdot kannattaa lukea läpi huolella. Jos puhelin kärsii suurta vahinkoa kokeilun aikana, kokeilija voi joutua maksamaan sata dollaria korvausta. Näin käy esimerkiksi, jos laitteessa on merkittäviä naarmuja, kamera ei toimi, puhelin ei lataudu, tai se on vahingoittunut vedestä.

Jos puhelin ei enää ollenkaan käynnisty tai, jos kokeilukappaletta ei palauteta kuukauden jälkeen, testaajalta peritään vastaavan uuden puhelimen hinta.

Applen iPhone on Samsungin Galaxy-puhelinten pääkilpailija, ja Samsungin talous on ajautunut viime aikoina heikompaan happeen.

Applelta odotetaan uusia iPhoneja syyskuussa. Samsung yritti tänä vuonna viedä edes osan huomiosta lanseeraamalla omat uudet lippulaivamallinsa tavallista aikaisemmin jo elokuussa.


