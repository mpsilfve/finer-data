<HEADLINE>
 Firma blokkasi julkisen wlanin — myi omia yhteyksiään

<DATE>
19.8.2015 09:12

<INGRESS>
Konferensseihin ja suuriin näyttelyihin teknologiapalveluita tuottavalle yritykselle on määrätty iso sakko avoimessa käytössä olevan radiotaajuuden estämisestä.  

<BODY>
Yhdysvaltain viestintäkomissio FCC on sakottanut Smart City Holdings -yritystä 750 000 dollaria julkisten wlan-yhteyksien häirinnästä. Yhtiö esti ihmisiä käyttämästä wlan-yhteyksiään useissa konferenssikeskuksissa eri puolilla Yhdysvaltoja.

– Ylisuurien maksujen periminen internet-yhteyksistä ei ole hyväksyttävää samalla kun estää kuluttajia käyttämästä omia henkilökohtaisia wlan- palvelupisteitään, FCC:n toimeenpanoyksikön johtaja Travis LeBlanc tiedotteessa.

Smart City laskutti oman wlan-palvelun käytöstä jopa 80 dollaria päivältä samalla kun se esti kuluttajien omien yhteyksien käytön.

FCC vahvisti viimeksi tammikuussa, että julkisessa käytössä olevien radioyhteyksien häirintä on laitonta. Komission mukaan Smart City lopetti wlan-estot lokakuussa sen jälkeen kun asiaa ryhdyttiin ilmiannon perusteella tutkimaan.

Asiasta kirjoitti muun muassa Orlando Sentinel. Smart City on tuottanut Orange County Convention Centerin teknologiapalvelut 15 vuotta.


