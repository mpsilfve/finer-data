<HEADLINE>
 Sovellus panee lopun robottisoitoille

<DATE>
18.8.2015 09:22

<INGRESS>
Monissa maailman maissa, varsinkin Yhdysvalloissa, tietokoneiden soittamat mainospuhelut kiusaavat ihmisiä. Ne ovat laittomia, mutta niitä on vaikea torjua kuten roskapostiakin.  

<BODY>
Yhdysvaltain kauppakomissio FTC on kieltänyt robottisoitot, mutta se jatkuvat edelleen. FTC julkisti maanantaina teknisen ratkaisuyrityksen automaattisoittojen torjumiseksi.

FTC, joka oli aikaisemmin avannut kilpailun robottisoittojen estosta, antoi 25 000 dollarin ensimmäisen palkinnon kahden kehittäjän Robokiller-ratkaisulle. Ethan Garr ja Bryan Moyles kehittivät mobiilisovelluksen, joka toimii samaan tapaan kuin sähköpostin roskapostisuodatin.

Sovellus torjuu robottipuhelut äänenjäljen perusteella. Tämän jälkeen se ohjaa ne valeosoitteeseen, jossa puhelut analysoidaan ja lisätään tietokantaan. Asiasta uutisoi muun muassa Engadget.

Robokilleriä kehitettään parhaillaan iOS-alustalle. Sillä on myös meneillään rahoituksen keräyshanke Kickstarter- palvelussa.

Suurta kiinnostusta hanke ei ole saavuttanut, sillä keräystä on jäljellä enää 19 päivää ja kasassa on vasta 136 tukijaa ja 2582 dollaria. Kokonaistavoite on 75 000 dollaria. Sovelluksen on määrä valmistua jo syyskuussa.

Lieneekö syynä vaisuun menestykseen se, että Robokiller näyttää perustuvan jatkuviin maksuihin tai se, että suurimmat lahjoittajat saavat palkinnoksi tavata kehittäjä Ethan Garrin.


