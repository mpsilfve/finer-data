<HEADLINE>
 Facebookilta digiavustaja — antaisitko M:n shoppailla puolestasi?

<DATE>
27.8.2015 08:10

<INGRESS>
Facebook on kehittänyt oman digitaalisen avustajansa. M-nimellä tunnettu assistentti asuu Facebook Messengerin sisällä.  

<BODY>
Facebook Messengerin digitaalisen avustajan M:n kykyjä testataan parhaillaan San Franciscon alueella. Facebookin David Marcus kuvaa blogissa avustajaksi, joka saattaa tehtäviä loppuun ja löytää tietoja käyttäjälle.

– Sen toiminta perustuu tekoälyyn, jonka ihmiset ovat opettaneet ja jota he valvovat.

Marcusin mukaan M poikkeaa Siristä ja Cortanasta siinä, että oikeasti tekee tehtäviä. Se voi suorittaa ostoksia, toimittaa lahjoja läheisille, tehdä pöytävarauksia ja matkatilauksia, sopia tapaamisia ja tehdä paljon muuta.

Siri on Applen älypuhelimissa ja taulutietokoneissa toimiva avustaja. Microsoftin Cortanan toimialuetta on juuri laajennettu älypuhelimista Windows 10 -tietokoneisiin.

Uudesta tulokkaasta digiavustajien joukkoon raportoi Wired keskiviikkona.


