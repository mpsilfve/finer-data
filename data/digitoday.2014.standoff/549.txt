Jättimurron tekijät nyt pysäköijien kimpussa — uhrin vastaus huvittaa
Target-kopla on ottanut kohteekseen parkkipalvelujen tarjoajat , aina valpas Brian Krebs tietää .
Tietoturvatutkija Brian Krebs sai tietää uudesta luottokorttimurrosta Yhdysvalloissa .
Parkkipalveluja myyvä Book2Park on menettänyt tuntemattoman määrän asiakkaidensa korttitietoja verkossa häärineille varkaille .
Krebsin mukaan varkaat näyttävät olevan samoja , jotka tekivät historiallisen suuren Target-murron vuonna 2013 .
Sen lisäksi sama kopla on ilmeisesti iskenyt ainakin kahteen muuhun parkkifirmaan , jotka ovat OneStopParking ja Park 'N Fly .
Book2Parkin omistajan Anna Infanten Krebsille antama " tilanne on täysin hallinnassa " -tyylinen kommentti on hieman huvittava tai pikemminkin surullinen kaikkien viime kuukausien pienten ja suurten korttimurtojen jälkeen .
Koskahan Book2Park aikoo esimerkiksi tiedottaa murrosta verkkosivuillaan ?
Omistaja ei tiennyt , että asiakkaiden maksukortit ovat jo myynnissä verkossa sadoittain tai jopa tuhansittain , mutta hänen mukaansa palvelimilta poistettiin äskettäin haitallisia tiedostoja .
