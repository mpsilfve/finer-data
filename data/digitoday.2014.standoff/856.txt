Senaattori varoittaa lennokin omistajia : " Minulla on haulikko "
Rand Paul tietää , mitä tekisi , jos hän jonain päivänä asuisi Valkoisessa talossa .
Hän kertoi " lennokkaista " ajatuksistaan CNN:lle .
Republikaanisenaattori Rand Paul on valmis , mikäli kauko-ohjattu lennokki eksyy hänen tontilleen .
– Heidän kannattaa olla varuillaan , sillä minulla on haulikko , Paul tokaisi CNN:n videoidussa Snapchat-haastattelussa .
Kentuckylainen poliitikko otti samalla kantaa , pitäisikö lennokit kieltää kokonaan .
Yksi sellainen putosi äskettäin Valkoisen talon pihalle , kun humalainen valtion työntekijä ohjasi ystävänsä minikopterin harhaan .
Paulin mukaan lennokkeja tulee käyttää ainoastaan perustuslain mukaisesti .
Rand Paul sanoi , että hän haluaisi kenties asua Valkoisessa talossa vuoden 2016 jälkeen .
Mutta aidasta on tehtävä parempi ja sitä on vartioitava tehokkaammin , " kuin mitä he ovat viime aikoina tehneet " , senaattori irvaili CNN:n mukaan .
Vaikka lennokkien ärsyttävyyden ja joissakin tilanteissa myös vaarallisuuden voi ymmärtää , on myös Paulin tapaisen kärkipoliitikon haulikkolohkaisu omiaan pahentamaan tilannetta .
Aikaisemmin Montanan osavaltion edustajainhuoneen ehdokas edisti vaalikampanjaansa julkaisemalla videon , jossa hän ampuu lennokkia kiväärillä .
Ja ainakin yhdessä tapauksessa tonttinsa tarkka varjelija tuhosi lennokin haulikolla , kun sellainen väitetysti hänen alueelleen joutui .
