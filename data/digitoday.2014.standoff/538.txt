Lenovo lopettaa mainosohjelman asentamisen : " Emme löydä tietoturvahuolia "
Lenovo lopettaa Superfish-mainosohjelman asentamisen kannettaviin tietokoneisiinsa .
Lenovo ilmoitti torstaina , ettei se enää esiasenna Superfish-mainosohjelmaa joihinkin kannettaviinsa .
Asentaminen loppui tammikuussa , ja aiemman tiedon mukaan päätös oli väliaikainen .
Nyt siitä tulee pysyvä .
Lisäksi Lenovo sanoo kytkeneensä mainosohjelman pois toiminnasta kaikista markkinoilla olevista tuotteistaan , joista se löytyi .
Kiinalainen pc-valmistaja vastasi samalla asiantuntijoiden syytöksiin , joiden mukaan Superfish on haittaohjelma ja vaarantaa käyttäjien tietoturvan .
Superfishin sanottiin avaavan salattuja yhteyksiä ja mahdollistavan tietokoneiden vakoilemisen .
– Olemme tutkineet tämän teknologian läpikotaisesti , emmekä löydä mitään todisteita , jotka perustelisivat tietoturvahuolet , Lenovon edustaja sanoi uutistoimisto Reutersille .
Edustajan mukaan Superfish ei profiloi tai tarkkaile käyttäjien tekemisiä , eikä tallenna käyttäjätietoja .
Mainosohjelma ei edustajan mukaan tiedä , kuka käyttäjä on , eikä heitä seurata .
Lenovo myös katsoo , että ohjelman taloudellinen merkitys on sille pieni .
Lenovon mukaan Superfish laitettiin joihinkin kuluttajakannettaviin , jotka toimitettiin syys–joulukuussa .
Lausunto ei selitä , miksi käyttäjät sitten alkoivat Reutersin mukaan valittaa Superfishistä jo viime kesäkuussa .
