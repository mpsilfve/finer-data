Nokia ja SK Telecom rakentavat 5g-testiympäristön
Nokia ja johtava eteläkorealainen teleoperaattori SK Telecom ovat allekirjoittaneet aiesopimuksen 5g-teknologioiden kehittämisyhteistyöstä .
Tulosten pitäisi olla esittelykunnossa vuonna 2018 ja kaupallisessa kuosissa 2020 .
Nokian ja SK Telcomin aiesopimus on harvinaisen sisältörikas .
Usein aiesopimuksissa sovitaan vain aikeista , mutta asiasta kertoneessa tiedotteessa puhutaan myös päämääristä , aikatauluista ja kehityskohteista .
Kehitysponnistelut kohdistuvat erityisesti millimetri- ja senttimetriaallonpituuksilla toimivalle yli 6,5 gigahertsin taajuusalueelle .
5g-verkoissa päästään gigabitin sekuntinopeuteen .
Viidennen sukupolven teknologiaa määritellään parhaillaan 3rd Generation Partnership Projektissa ( 3GPP ) , alan standardointielimessä .
Hankkeessa on myös määrä kehittää pilvessä toimivia tukiasemia .
Tämä ei tarkoita entistä korkeampia tukiasemamastoja , vaan tukiasematoimintojen virtualisointia pilvipalveluihin .
Viime marraskuussa yritykset esittelivät jo ensimmäistä Cloud vRAN -virtuaalitukiasemaa , joka kehitettiin osapuolien ensimmäisen 5g-yhteistoimintasopimuksen alaisuudessa .
Nokia ja SK Telecom , jolla on yli 50 prosentin osuus Etelä-Korean matkapuhelinmarkkinoista , rakentavat 5g-testiympäristön operaattorin tutkimuskeskukseen Bundangiin .
Sopimus allekirjoitettiin Nokia pääkonttorissa .
Allekirjoitustilaisuuteen osallistuivat SK Telecomin teknologiajohtaja Choi Jin-sung ja Nokian teknologiajohtaja Hossein Moiin .
