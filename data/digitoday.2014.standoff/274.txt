Globalstar kytkee satelliittiyhteyden wlan-laitteisiin
Satelliittiviestintäyritys Globalstar on valmis aloittamaan Sat-Fi palvelun , jolla wlan-kelpoiset älypuhelimet ja tabletit saavat kaksisuuntaiset puhe- ja datayhteydet satelliittien kautta .
Satelliittiyhteyden käyttäminen tarvitsee vain sovelluksen .
Puhelinnumero säilyy entisellään .
Globalstar , joka on paikoittanut miljardin dollarin satelliittiverkon avaruuteen , uskoo saavansa toimiluvan Yhdysvaltain viestintäregulaattorilta FCC:ltä toisen vuosineljänneksen aikana .
Satelliitit eivät keskustele suoraan älypuhelimien kanssa vaan välittäjänä toimivat tehokkaat 5,1 gigahertsin radiotaajuutta käyttävät wlan-tukiasemat .
5150-5250 megahertsin taajuusalue on vapaassa käytössä sisätiloissa , mutta ulkona vapaa käyttö koskee vain heikkotehoisia radiolähettimiä .
Globalstarin suunnitelma perustuu lisenssiin , joka antaa sen käyttää suuritehoisia radiotukiasemia .
5,1 GHz:n kaistaa kuitenkin himoitsevat kokonaan vapaaseen käyttöön monet tahot , ennen kaikkea kaapelitelevisioyritykset .
Ne voisivat käyttää sitä kilpaillessaan teleoperaattorien kanssa datayhteyksien tarjonnassa .
Globalstar vastustaa ehdottomasti voimakkaiden lähettimien vapaata sallimista , sillä se uskoo , että ne peittäisivät alleen sen wlan-majakoiden radioyhteydet .
Tilanne saattaa muuttua samanlaiseksi kuin se , jossa Light Squared -yhtiö ajautui vararikkoon .
FCC veti pois toimiluvan gps-teollisuuden painostuksesta .
4G-käyttöön rakennetun verkon radiosignaalit häiritsivät gps-laitteita , joiden valmistajat eivät olleet suojanneet niitä kunnolla .
Meneillään on samantapainen tekninen kädenvääntö siitä , häiritseekö 5,1 GHz:n täysi vapauttaminen ja laaja käyttö Globalstarin satelliitti-wlan-verkkoa .
Kumpikin puoli on toimittanut FCC:lle omaa kantaansa tukevia tutkimuksia .
Asiasta kirjoitti Fierce Wireless , joka myös julkaisi Globalstarin asiaa koskevan tiedotteen .
