Ohje Googlelle : Älä unohda enemmän
EU-kansalaisten oikeus unohtua toteutuu riittävästi jo Googlen nykyisen käytännön myötä , neuvoa antava paneeli katsoo .
Googlen kokoama paneeli pohti EU-oikeuden hakukoneille langettamaa pakkoa poistaa kansalaisia koskevia hakutuloksia tietyissä tilanteissa .
Nyt paneeli luovutti pitkän raporttinsa asiasta .
Paneeli koostui kahdeksasta riippumattomasta asiantuntijasta ja kahdesta Googlen työntekijästä , ja lopputulema on Googlelle mieluista luettavaa .
Paneeli on samaa mieltä hakuyhtiön kanssa , että nykyinen unohduskäytäntö on riittävä .
Asiasta kirjoittaa muun muassa ZDNet .
Paneelin mielestä hakutulosten poiston tulee koskea vain Googlen eurooppalaisia hakukoneita kuten Google.fi tai Google.se .
Näin ollen poistetut linkit löytyisivät yhä samalla haulla , jos se tehdään esimerkiksi Google.comissa .
Merkittävä syy paneelin johtopäätökseen on , että yli 95 prosenttia kaikista Euroopan hauista tulee Googlen mukaan sen paikallisista hakukoneista .
Siksi poistojen rajoittaminen niihin suojellee riittävästi asianomaisten oikeuksia .
Paneelin suositukset eivät pakota Googlea mihinkään toimenpiteisiin .
Mutta Google on jo aikaisemmin sanonut olevansa paneelin kanssa samaa mieltä , että oikeutta unohtua ei tule laajentaa nykyisestä .
Euroopan tietosuojavaltuutetut ovat eri mieltä .
He katsovat , että Googlen pitäisi juurikin laajentaa hakutulosten poisto koskemaan myös sen Euroopan ulkopuolisia hakukoneita .
Lisätty linkki raporttiin .
