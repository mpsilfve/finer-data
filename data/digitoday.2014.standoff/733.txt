Ensituntuma Samsungin jättitabletista - näyttö vetää vertoja iPadinretinalle
10-tuumainen on monelle se ainoa oikea koko .
CES-messuilla kokeiltavana ollut Samsung Galaxy TabPRO 12,2” on astetta järeämpi .
Kahdesta lisätuumasta on iloa .
Messuilla tarkasteltuna Samsung Galaxy TabPRO 12,2” näyttää ensisilmäyksellä aivan samalta kuin 10-tuumainen .
Jos vertailukohtaa ei ole , laitteen luulisi olevan normaalin kokoinen .
Vierekkäin asetettuna ero on kyllä helppo havaita .
Myös kädessä laite tuntuu samankaltaiselta kuin pykälää pienemmät .
Kasvaneet ulkomitat eivät tee siitä vielä liian kömpelöä käsitellä , mutta yhdellä kädellä piteleminen alkaa jo vaikeutua .
Otteen saa pitäväksi , sillä tausta on samankaltaista nahkajäljitelmää kuin valmistajan Note-malleissa on nähty .
Koon ehkä suurin ilo on virtuaalinäppäimistön koon kasvaminen pikkukannettavien tasolle .
Käytännössä pienellä harjoittelulla tällä tuntuisi olevan täysin mahdollista siirtyä sujuvaan kymmensorminäpyttelyyn , mikä ei oikeastaan millään perustabletilla ole tähän saakka järkevästi onnistunut .
Toinen ilonaihe TabPROssa on näyttö .
Messujen hankalissa valaistusoloissa kirkkaus riitti hyvin .
Myös 2560 x 1600 kuvapisteen tarkkuus on erinomaisen hyvä .
Vaikka näytön koko on kasvanut , riittää tarkkuus tekemään siitä suoran kilpailijan iPadien retina-näytöille .
Käyttöjärjestelmä on Android 4.4 .
Tehokäyttökin sujuu , sillä ikkunoidut videot siirtyvät ja toistuvat viiveettä .
Muutenkin laitteen käyttötuntuma oli ensivaikutelman perusteella positiivinen .
Nykytyyliin tabletti on ohut .
Suuresta pinta-alastaan huolimatta messuyksilö ei nitissyt , vaan tuntui jämäkältä .
4g-huippuversiossa kuorien sisässä majailee Snapdragon 800 -neliydinsuoritin , joka on kellotettu 2,3 gigahertsin lukemiin .
Potkun vastapainoksi akun kapasiteetti on kelvollinen 9\_500 milliampeerituntia .
Koolla on hintansa , sillä edullisemman 12,2-tuumaisen Wi-fi-version hinta asettunee noin 750 euroon .
