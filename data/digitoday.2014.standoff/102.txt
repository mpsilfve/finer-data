" Nokialta tulee älypuhelin " — ja muita 1001 yön tarinoita
Uutiskommentti : Nokiasta tuli älypuhelinhuhujen kohde .
Miksi ?
Maailmalla ja Suomessakin levisi eilen huhu , jonka mukaan Nokia olisi palaamassa puhelinvalmistajaksi .
Nokian nimi yhdistettiin kiinalaiseen Meizu-puhelinvalmistajaan , jonka laitteet näyttävät enemmän kuin ihan vähän erään cupertinolaisen omenafirman luureilta .
Alun perin " tieto " oli lähtöisin Phonearena-verkkos ivustolta , joka perusti uutisensa kiinalaisissa teknologiablogeissa esiintyneisiin huhuihin .
Väite kuulosti päällisin puolin mahdottomalta , sillä Nokia ei saa julkaista nimellään puhelimia ennen vuotta 2016 .
Väitteiden mukaan Nokia osallistuisi laitteen suunnitteluun , mutta sopimusteknisistä syistä se julkaistaisiin Meizun nimellä .
Väite oli silti outo , sillä Nokian puhelimista vastaava henkilöstö siirtyi Microsoftille laiteyksikön mukana .
Nyt väitetyssä diilissä olisi siis hyödynnetty Nokian puhelinosaamista ( joka muutti pois ) , mutta ei Nokian brändiä ( joka kiinnostaa ihmisiä yhä ) .
Myös talouslehti Forbesin sateenvarjon alla olevassa ja lehden nimestä hyötyvässä blogissa uskotaan Nokian lanseeraavan uuden puhelimen heti , kun se on mahdollista .
Kysyimme asiaa Nokialta , joka tuttuun tapaansa ilmoitti , ettei kommentoi markkinahuhuja .
Samalla yhtiö muistutti , ettei sen nimeä voi käyttää puhelimissa ennen vuotta 2016 .
Tänään tulleen tiedon mukaan Phonearenan uutinen oli kuin olikin ankka .
Se ei varsinaisesti yllättänyt .
Mistä näitä huhuja tulee ?
Yksi selitys on siinä , että Nokia saa reilusti yhteydenottoja valmistajilta .
Marraskuussa Nokia kertoi Digitodaylle kieltäytyneensä " joistakin yhteistyötarjouksista " .
Näiden tarjousten määrä on tuskin ainakaan laskussa , sillä Nokia N1 -tabletin kaksi ensimmäistä valmistuserää myytiin loppuun saman tien .
Kun neuvotteluja käydään , saattaa väärinymmärryksiä tapahtua – sekä tahallisia että tahattomia .
Tietojen vuotamisesta saattaa olla etuakin .
Mistä tulikin mieleen : Olitko kuullut Meizusta tätä ennen ?
Ai puhelinmarkkinoille vai ?
Monilla elää vielä unelma Nokian paluusta puhelinvalmistajaksi .
Toisin sanoen markkinoille , jotka ovat täynnä , äärimmäisen hintakilpailtuja ja ailahtelevia sekä nopeasti muuttuvia .
Eilispäivän tähdet Samsung ja Apple ottavat nyt kipeää Xiaomin ja muiden kiinalaisten noustessa .
Huomisen tähtiä ei vielä tiedä kukaan .
Tuonneko muka pitäisi päästä takaisin ?
Onhan se mahdollista , mutta aikaisintaan ensi vuonna .
Eikä Nokia palaisi silloinkaan valmistajaksi , vaan lisensoijaksi .
Nokia valmistaa verkkolaitteita , ja kaikkialle muualle se lisensoi nimeään ja patenttejaan .
Nokian uutta bisnesmallia on hankala muistaa tai haluta muistaa .
Niin syvä on puhelinten vaikutus .
