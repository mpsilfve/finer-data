Muistatko Pebblen ?
Kello paukautti rikki miljoonan
Joukkorahoituksella alkunsa saanut älykello saavutti miljoona myytyä kappaletta viime vuoden viimeisenä päivänä , The Verge kertoo .
Myyntiluvut paljasti The Vergelle Pebblen pääjohtaja Eric Migicovsky .
Miljoona on kaksi kertaa isompi luku kuin viime maaliskuussa ilmoitettu 400\_000 kappaletta .
Tosin The Verge käytti miljoonasta kellosta ilmaisua " toimitettu " , mikä voi olla eri asia kuin varsinainen myynti .
Siksi on epäselvää , onko miljoona kappaletta verrannollinen viime kevään lukeman kanssa .
Joka tapauksessa Pebblellä menee suhteellisen vahvasti , vaikka eivät myyntimäärät välttämättä vastaakaan vaikkapa Samsungin Gear-kellojen menekkiä .
On myös epäselvää paljonko on myyty yhteensä kelloja , jotka käyttävät Googlen Android Wear -alustaa .
Migicovskyn mukaan Pebblen ohjelmistoalusta on tarkoitus uudistaa tänä vuonna täysin erilleen siitä , mitä älykelloissa on tähän asti nähty .
Samaan aikaan Apple aikoo varmasti tehdä kaikkensa tehdäkseen kilpailijoiden olosta tukalan huhtikuussa ilmestyvällä Apple Watch -kellollaan .
Mutta Applen ja kumppaneiden luottaessa kelloille tarjottavien sovellusten lumoon ja määrään , Pebble saattaa nojata toisenlaiseen lähestymistapaan ja ehkä myös akkukestoon , joka nykymallissa on yhtiön mukaan jopa seitsemän päivää .
Applen kelloa saa ladata joka päivä .
