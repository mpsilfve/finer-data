Oculus vastaa syytöksiin : Ei riviäkään varastettua koodia
Oculus VR vakuuttaa ZeniMaxin väitteiden olevan perättömiä Tom's Hardwarelle lähettämässään lausunnossa .
Virtuaalisilmikkoa kehittävä Oculus VR puolustautui maanantaina lisää pelijulkaisija ZeniMaxin varkaussyytöksiä vastaan .
ZeniMaxin mukaan sen entinen ja Oculusin tämänhetkinen työntekijä John Carmack vei mennessään luvatta ohjelmakoodia , jota Oculus käyttää silmikossaan .
Oculus vakuuttaa Tom's Hardwarelle antamassaan lausunnossa , että sen tuotteessa ei ole ainuttakaan riviä ZeniMaxin koodia tai muutenkaan sen teknologiaa – eikä Carmack edes ottanut sellaista mukaansa .
Samaa vakuutti Carmack itse muutaman päivän takaisessa tviitissään .
ZeniMax on vedonnut Oculusin perustajan Palmer Luckeyn kirjalliseen todistukseen , jossa hän väitetysti tunnustaa ZeniMaxin omistusoikeuden kiistanalaiseen teknologiaan .
Mutta Oculusin mukaan ZeniMax on vääristellyt perustajan allekirjoittaman salassapitosopimuksen tarkoitusta ja kieltä .
Kiista ei näytä olevan katoamassa ihan heti , ja edessä voi olla oikeussali .
Minkä vuoksi nyt odotetaankin Facebookin reaktiota asiaan , sillä yhtiö on parhaillaan ostamassa Oculusia .
