T-Mobile USA:n myyntihuhut kuumenevat — vaikutuksia myös Eurooppaan
Saksan suurin teleoperaattori Deutsche Telekom on siirtänyt amerikkalaisen tytäryhtiönsä T-Mobile USA:n omistuksen Saksasta hollantilaiselle holding-yhtiölleen .
Tätä pidetään valmisteluna T-Mobilen myymiselle Sprintille .
Deutsche Telekomin mukaan sen T-Mobilen 67 prosentin osakepotin siirto Hollantiin oli vain osa yhtiön sisäistä organisointia .
Osakkeiden siirto tuli ilmi amerikkalaiselle regulaattorille toimitetuista asiakirjoista , uutistoimisto Reuters raportoi .
BTIG:n analyytikko Walter Piecykin mukaan Hollanti verottaa osakekauppoja kevyesti .
Hän huomautti , että Vodafone on parkannut 45 prosentin osakeosuutensa Verizon Wirelessistä juuri Hollantiin .
Vodafone on sopinut myyvänsä osakkeet sadan miljardin euron kaupassa .
T-Mobilen myynti 39 miljardilla dollarilla AT&T:lle törmäsi Yhdysvaltain viestintäkomission vastustukseen 2011 .
T-Mobilen markkina-arvo on kauppahuhujen siivittämänä noussut 26 miljardiin dollariin .
Yhdysvaltain neljänneksi suurimman matkapuhelinoperaattorin T-Mobilen myynnistä maan kolmanneksi suurimmalle operaattorille Sprintille on huhuttu jo kuukausia .
Ostajana voisi toimia myös japanilainen SoftBank , joka omistaa 80 prosenttia Sprintistä ja joka on osoittanut himoitsevansa radiotaajuuksia Yhdysvaltain markkinoilla .
Myös SoftBankin kanssa Sprintin ostosta kilpaillut satelliitti-tv-yritys Dish olisi tiettävästi halukas ottamaan T-Mobilen omistukseensa .
T-Mobile USA on viimeisen vuoden aikana toiminut operaattorikentässä markkinahäirikkönä houkuttelemalla onnistuneesti uusia asiakkaita tarjoamalla sopimuksia ilman pitkiä kytkyaikoja tai tarjoutumalla maksamaan kytkysopimusten katkaisun rangaistusmaksut asiakkaiden puolesta .
Fierce Wireless uutisoi perjantaina viitaten Wall Street Journalin artikkeliin , että Sprint on alustavasti sopinut T-Mobilen mahdollisen kaupan rahoituksesta kahden pankin kanssa .
Deutsche Telekomilla uskotaan olevan kipeä tarve kassan kasvattamiseen , sillä se on vaarassa menettää asemansa Saksan johtavana operaattorina .
Telefónica Deutschland on ostamassa E-Plus -operaattorin 8,55 miljardilla eurolla Hollannin KPN:ltä .
Ranskalaisen Orangen toimitusjohtaja Stephane Richard sanoi , että E-Plussan kauppa käynnistää yritysostojen järistyksen Euroopassa , Fierce Wir eless raportoi .
Deutsche Telekom ja Orange ovat suunnitelleet panevansa rahoiksi yhdessä omistamansa brittioperaattori EE:n viemällä sen pörssiin .
Perjantaina kuitenkin ilmoitettiin , että listautuminen on laitettu toistaiseksi jäihin .
Tätä tulkittiin niin , että Deutsche Telekom ei halua luopua EE:stä ja T-Mobile USA:sta samaan aikaan .
