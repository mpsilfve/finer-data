Apple puristi kehittäjät kouristaan — suoraan vihollisen luokse
Google Play ohitti Applen App Storen sovellusten lukumäärässä vuonna 2014 .
Googlen verkkokaupassa on nyt tarjolla 1,43 miljoonaa sovellusta .
App Storessa niitä on 1,21 miljoonaa .
Applen suuriin kilpailuvaltteihin on aina kuulunut iPhone-älypuhelimiin ja iPad-taulutietokoneisiin tarjolla olevien sovellusten muita suurempi lukumäärä .
Nyt tuo valtti on siirtynyt Googlelle .
Viime vuonna Google Play lisäsi talliinsa jo kolmantena peräkkäisenä vuotena Applea enemmän uusia sovelluskehittäjiä .
Google lisäsi kehittäjien määrän yhteensä 388\_000:aan ja Apple 282\_000 kehittäjään .
Amazonin sovelluskauppa kasvoi viime vuonna 90 prosenttia , mutta sen tarjoamien sovellusten lukumäärä on kuitenkin paljon pienempi , vain 293\_000 sovellusta .
Onhan siinäkin tarpeeksi yhdelle käyttäjälle .
Amazon kasvatti kehittäjämääräänsä vuoden aikana 48\_000:n .
Luvut käyvät ilmi appFigures.comin blogista .
Sovelluskauppatilastoja pitävän appFigures.comin comin perustaja Ariel Michaeli sanoi Christian Science Monitorille , että Google Play on hyötynyt App Storen tiukemmasta sovellusten tarkastuspolitiikasta .
– On helpompaa tarjota sovelluksia Play-kauppaan , koska Apple on usein niin tiukka , usein se turhauttaa kehittäjiään epämääräisillä säännöillä , jotka antavat Applen torjua tai poistaa sovelluksia ilman selitystä .
Michaelin mukaan Apple ja Google tavoittelevat eri kohderyhmiä .
Applen tähtäimessä ovat liiketoimintaan liittyvät sovellukset , kun Google on Play-kauppansa nimen mukaisesti keskittynyt peleihin , valokuviin ja musiikkiin .
