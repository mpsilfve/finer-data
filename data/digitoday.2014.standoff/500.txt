Tekeekö Googlen korjausliike lopun nettiselainten ikuisriesasta ?
Elokuusta asti Chromessa ollut asetusten nollausmahdollisuus heitetään käyttäjän eteen , jos selainta yritetään kaapata .
Kun tietokoneista enemmän tajuavat ihmiset joutuvat tietokoneen siivouskeikoille vanhempiensa tai tuttaviensa luokse , on aika monessa koneessa sama vaiva : nettiselaimeen on ilmestynyt uusia valikoita , selailun yhteydessä eteen tulee monenlaista ponnahdusikkunaa ja selaimen aloitussivu on vaikka mitä .
Eivätkä asetukset ole välttämättä helposti palautettavissa .
Googlen Chrome-blogin mukaan ongelma ei ole vähenemään päin , päinvastoin .
Google teki Chrome-selaimeen uudistuksen , kun selaimeen tuli lokakuussa reset-nappi asetusten alkuperäiseksi palauttamista varten .
Nappi ei liene toiminut toivotulla tavalla , sillä Googlen mukaan muiden ohjelmistojen tekemät selainten kaappaukset ovat edelleen valitusten ykkösaihe .
Yhtiö muuttaa nyt Chromen asetuksia siten , että reset-nappi ponnautetaan käyttäjän eteen joka kerta , kun selain epäilee sen asetuksiin kajotun ulkopuolelta .
Resetointi poistaa käytöstä selainlaajennukset , jotka on käytävä aktivoimassa uudelleen Chromen valikoista .
Blogipostauksen kirjoittanut Googlen kehitysjohtaja Linus Upson muistuttaa , että osa selainkaappareista jättää jälkeensä muistiin pyöriviä prosesseja , jotka yrittävät selaimen kaappaamista uudelleen .
Näissä tapauksissa apua kannattaa hakea nettifoorumeilta .
