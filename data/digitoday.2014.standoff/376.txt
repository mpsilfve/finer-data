Nokian Here-kartat uusiutuivat : 3d-karttoja ja muuta mukavaa
Uusia ominaisuuksia saanut Nokian Here-karttojen Android-versio on jättänyt betavaiheen taakseen .
Myös Windows Phone -sovellus sai päivityksen .
Android-laitteille räätälöidyssä Here-karttasovelluksessa on parannettu reititystä sekä siihen on lisätty interaktiivisuutta tuomalla mukaan yhteystietoja , valokuvia , arviointeja ja tilojen 3d-karttoja .
Myös ulkonäköä on kiillotettu ja virheitä korjattu .
Päivityksestä kirjoittanut Slashgear piti kokoontumispaikkojen 3d-karttoja päivityksen radikaaleimpana uutisena .
Here esittelee esimerkkinä Arena de Barcelonan 3d-karttaa , jossa käyttäjä pääsee valitsemaan minkä kerroksen pohjapiirrosta hän haluaa tutkia .
Lisäksi 3d-karttoja on tarjolla esimeriksi ostoskeskuksista .
– On todella hämmästyttävää kuinka yksinkertaiselta kaikki näyttää tuollaisessa monimutkaisessa järjestelmässä , julkaisu kirjoitti .
360.here-yritysblogin mukaan päivityksessä on myös lisätty uusia maita ja erilaisten vesialueiden esittämiseen on tuotu lisää yksityiskohtia .
Julkisen liikenteen kulkureittien realistinen esittäminen on laajennettu Chicagosta useisiin muihin maailman miljoonakaupunkeihin .
Nyt mukana ovat Kaohsiung , Taipei , Curitiba , Rio de Janeiro , São Paulo and Singapore .
Otsikkoa lievennetty ja ingressiä muokattu
