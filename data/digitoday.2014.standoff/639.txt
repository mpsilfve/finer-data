Facebook salli käyttäjien valokuvien joukkotuhon — vain moraali estivahingot
Tutkija keksi helpon tavan tuhota Facebook-käyttäjien julkisia valokuva-albumeita .
Onneksi hän kertoi asiasta Facebookille .
Intiassa asuva Laxman Muthiyah huomasi , että Facebook sallii minkä tahansa julkisen valokuva-albumin hävittämisen pienellä koodin pätkällä ja käyttämällä hyväksi erästä Facebookin ohjelmointirajapintaa .
Asiasta kertoo muun muassa tietoturvayhtiö Sophos , joka kiittää tutkijaa vastuullisesta haavoittuvuuden raportoinnista .
Tutkija todisti kuvien poiston omalla albumillaan ja ilmoitti aukosta Facebookille .
Tunteja myöhemmin aukko oli korjattu , ja mies oli rikastunut 12\_500 dollarilla , jotka Facebook hänelle maksoi .
Muthiyah olisi luultavasti voinut myydä aukon kalliimmalla rikollisille tai käyttää sitä itse vahinkojen aiheuttamiseksi Facebookin käyttäjille .
Albumien tuhoaminen satunnaisesti oli mahdollista , koska niillä on ykkösestä eteenpäin etenevä numeerinen koodi .
Käyttäjäalbumien hävittäminen suuressa mitassa vaatisi kuitenkin paljon työtä tai esimerkiksi bottiverkollisen verran hevosvoimia .
Facebookilla saattaa myös olla rajoitteita , jotka pysäyttäisivät touhun nopeasti .
Lisäksi hyökkäyksen kohdistaminen tiettyyn haluttuun käyttäjään olisi vaatinut hänen albuminsa tunnistenumeron tietämistä .
Facebookista on valtavana palveluna paljastunut ajoittain kiusallisia bugeja .
Vuonna 2011 toinen bugi mahdollisti käyttäjien yksityisten valokuvien katsomisen kaikille .
