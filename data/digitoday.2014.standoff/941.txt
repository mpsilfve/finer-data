Applen App Storessa hamppu on IN , aseet OUT
Apple on linjannut sovelluskauppansa sääntöjä liberaalimpaan suuntaan .
Kannabiksen täyskielto on kumottu ja näyttökuvien asekieltoa on ryhdytty valvomaan .
Kannabiksen hyväksyntää ajavat organisaation ja monet kehittäjät ovat jo pitkään painostaneen Applea luopumaan hampun täyskiellosta App Storessa ja viime viikolla ne saivat toiveensa läpi .
Painostajiin kuulunut kannabisyhteisöpalvelu MassRoots ilmoitti perjantaina saaneensa tiedon , että sen aikaisemmin kielletty sovellus on palautettu App Storeen .
Yli 10\_000 MassRootsin käyttäjää oli lähestynyt Applea sähköpostilla .
MassRootsin sovellus ei kuitenkaan pääse vapaaseen levitykseen , vaan sen lataaminen riippuu käyttäjän puhelimen sijainnista .
Lataus on sallittu vain niissä 23 osavaltiossa , jossa kannabiksen käyttö on laillistettu .
App Storen marihuanapolitiikan muutos heijastelee selvästi Yhdysvalloissa tapahtunutta yhteiskunnallista muutosta .
Sen sijaan ei ole selvää , heijastaako asepolitiikan muutos yhteiskunnassa jo tapahtunutta muutosta .
Aseita eikä ampumista sinänsä ole kielletty , ovathan ne monien pelien lähes yksinomaista sisältöä , mutta aseiden näyttäminen sovellusten kansikuvissa on joutunut pannaan .
Asepelien täytyy edelleenkin noudattaa ikärajasuosituksia , mutta kansikuvien ikärajasuositus on ja on ollut 4+ .
Sen mukaan niissä ei saa olla aseita .
Tätä määräystä on nyt alettu valvoa tarkemmin ja useille pelitaloille on annettu kehotus suosituksen noudattamisesta .
Muutamat ovat poistaneet kuvista aseet , toiset ovat hämärtäneet ne kuvista .
Asiasta uutisoi muun muassa [ TechCrunch ] ( http://techcrunch.com/2015/02/13/apples-app-store-says-no-to-guns-but-yes-to/weed/ ) .
