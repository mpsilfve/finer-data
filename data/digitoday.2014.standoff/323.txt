AT&T lähtee kilpailuun lentomatkustajien 4G-yhteyksistä
Suuri yhdysvaltalainen teleoperaattori AT&T rakentaa lentomatkustajille oman 4G-lte-verkon .
Se lupaa nopean yhteyden lentokoneiden ja maassa olevien tukiasemien välille vuodeksi 2015 .
AT&T ilmoitti maanantaina aikeistaan tarjota nopeita lennonaikaisia datayhteyksiä vuoden 2015 loppupuolella .
Operaattori rakentaa koko Yhdysvaltojen manneralueen kattavan taivaalle katsovan tukiasemaverkon .
AT&T hanke haastaa jo vastaavaa palvelua toimittavan GoGon , joka tarjoaa internetyhteyden lisäksi myös tekstiviestejä ja puheluita , Cnet kirjoitti .
AT&T huomautti , että sen uusi verkko parantaa myös lentokoneen henkilökunnan viestimahdollisuuksia .
Se kehittää lennonaikaista viestintäteknologiaa yhdessä Honeywellin kanssa .
AT&T saa tehdä kovasti töitä pärjätäkseen kilpailussa GoGolle , jonka etumatka on huomattava .
Sen internet- ja viihdepalvelut toimivat jo 2\_000 kaupallisessa lentokoneessa ja 6\_000 yksityiskoneessa .
Se toimii muun muassa lähes kaikissa Delta Airlinesin koneissa , kaikilla AirTran Airwaysin ja Virgin American lennoilla ja monilla Air Canadan , Alaska Airlinesin , American Airlinesin , Frontier Airlinesin , United Air Linesin ja US Airwaysin lennoilla .
GoGo , joka ennen tunnettiin nimellä Aircell , on alan pioneeri , joka aloitti lentokoneiden satelliittiyhteyksillä .
Pörssilistattu yritys myy 24 tunnin verkkoyhteyttä yhden lentoyhtiön lennoilla 16 dollarilla .
Yhteyslippu on voimassa vuoden .
Se tarjoaa paljon matkustaville 59 dollaria maksavaa kuukausilippua .
Palvelu tukee Windows- , Mac ja Linux-tietokoneita ja kaikkia wlania käyttäviä laitteita .
