Facebookin ja ProtoGeon yrityskauppa uutisoitiin yli 150 julkaisussa
Suomalainen startup-yritys ProtoGeo ilmoitti torstaina , että Facebook oli ostanut sen .
Kauppa , jonka hintaa ei kerrottu julkisuuteen , herätti suurta huomiota mediassa .
Yritysoston kirvoittajana oli ProtoGeon runsas vuosi sitten julkistama Moves-kuntoilusovellus , joka toimii sekä Applen iPhone- että Googlen Androidiin perustuvissa älypuhelimissa .
Sovellus on aina päällä ja se tunnistaa automaattisesta kävelyn , juoksun ja pyöräilyn .
Se osaa seurata myös 60 muuta kuntoilusuoritusta vaikka ne joutuukin lisäämään sovellukseen manuaalisesti .
Moves-sovellusta on ladattu yli neljä miljoonaa kertaa .
ProtoGeon ja Facebook tiedotteiden mukaan sovellus pysyy edelleen ladattavissa ja sen tuki jatkuu .
Käyttäjien tietoja ei ole määrä toimittaa Facebookille .
Media raportoi yrityskaupasta maailmanlaajuisesti .
Uutisissa painotettiin erityisesti sitä seikkaa , että Facebook on laajentamassa toimintaansa terveysliikunnan suuntaan .
SFGaten mukaan ProtoGeon sovelluskehittäjillä on muutto edessään , sillä he tulevat työskentelemään joko Lontoossa tai Piilaakson Menlo Parkissa .
Cnet otsikoi kaupan näin : Facebook acquires health and fitness tracking app Moves .
But the social network promises to keep Moves as a standalone app and not blend the data into its own service .
Wall Street Journalin otsikko kuului : With App Acquisition , Facebook Enters Fitness Tracking Market .
Suhteellisen laaja artikkeli sanoi muun muassa , että Movesin kaltaiset sovellukset auttavat Facebookia keräämällä dataa .
Googlen uutishaku tuotti 151 yrityskaupasta kirjoittanutta julkaisua .
