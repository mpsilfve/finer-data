Haittaohjelma tirkistelee ja urkkii tietoja uudella tavalla
Chthonic-haittaohjelma tulee web-sivun ja käyttäjän väliin ja näyttää verkkopankista oman versionsa .
Venäläinen tietoturvayhtiö Kaspersky Lab kertoo löytäneensä uuden pankkitroijalaisen , joka on huolestuttava kahdessakin mielessä : Se käyttää uudenlaisia tekniikoita lisämoduulien lataamiseen , minkä lisäksi se pyrkii hyökkäämään poikkeuksellisen monen pankin käyttäjiä vastaan .
Viruskoodista on löytynyt yli 150 eri maksulaitoksen tiedot .
Suurin osa pankeista on Britanniassa , Espanjassa , Yhdysvalloissa , Venäjällä ja Japanissa .
Lisäksi kohteita on Italiassa , Kanadassa , Australiassa , Saksassa , Ranskassa , Bulgariassa , Singaporessa , Irlannissa , Valko-Venäjällä ja Hongkongissa .
Suomi ei ole listalla .
Tämä ei anna kuitenkaan aihetta tuudittautua turvallisuudentunteeseen , sillä haitakkeeseen on helppo lisätä uusia kohteita .
Kaspersky käyttää haittaohjelmasta nimeä Trojan-Banker.Win32.Chthonic tai vaan lyhyesti Chthonic .
Se on aiemmin pahaa jälkeä tehneen Zeuksen kehitysversio .
Haitakkeeseen on lisätty muun muassa uusi salakirjoitusalgoritmi .
Chthonic on rakenteeltaan modulaarinen .
Erikseen ladattavien moduulien tehtäviin kuuluu muun muassa tietokoneen järjestelmätietojen kerääminen , tallennettujen salasanojen varastaminen , näppäimistön painallusten tallentaminen , etähallintayhteyksien mahdollistaminen , välityspalvelimena toimiminen sekä tietokoneen web-kameralla ja mikrofonilla nauhoittaminen .
Haittaohjelma kaappaa käyttäjän tietoja harvinaisen kierolla tavalla : Se lisää omaa koodiaan verkkosivunäkymiin , jotka avataan web-selaimilla katseltavaksi .
Näillä koodi-injektioilla haittaohjelma osaa kaapata tietoja suoraan web-lomakkeilta .
Nämä voivat olla verkkopankin sisäänkirjautumistietoja , joihin ulkomaisissa pankeissa kuuluvat usein myös puhelinnumero .
Kun hyökkääjä on saanut haltuunsa verkkopankin kertakäyttöisen salasanan , hän voi siirtyä itse pyörittämään verkkopankki-istuntoa haittaohjelmaan kuuluvan etähallintayhteyden kautta .
Haittaohjelmaan on upotettu räätälöidyt hyökkäykset monia verkkopankkeja kohtaan .
Se muun muassa osaa poistaa käytöstä erään verkkopankin varoitusviestit ja korvaa toisen pankin sivuston kokonaisuudessaan väärällä , tietoja keräävällä sivulla .
Toistaiseksi ohjelmaa on käytetty Kasperskyn mukaan verkkopankkiasiakkaita vastaan .
Haitaketta on levitetty sähköpostilla sekä automaattilatauksilla koneisiin , jotka on liitetty Andromeda-bottiverkkoon .
Sähköpostit ovat olleet .
doc-päätteellä varustettuja rft-asiakirjoja , jotka ovat hyödyntäneet Microsoftin Wordissa olevaa haavoittuvuutta .
Haittaohjelma toimii tiettävästi vain Windows-tietokoneissa .
Tietoturva-asiantuntijoiden mukaan turvallisin tapa käyttää verkkopankkia on tehdä se mobiililaitteella .
