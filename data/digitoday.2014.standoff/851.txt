Mies joutui putkaan Google+-kutsusta — lähettikö kutsua ollenkaan ?
Onko Google syypää jenkkimiehen putkareissuun ja tulevaan oikeudenkäyntiin ?
Mies lähetti entiselle tyttöystävälleen sähköpostikutsun Google+-yhteisöön .
Miehellä oli lähestymiskielto , joten nainen meni poliisille ja pidätytti miehen .
Yksinkertaiselta kuulostava tapaus on kaikkea muuta , arvioi alun perin joulukuussa uutisoituun tapaukseen tarttunut ABC News .
Se haastatteli tietosuojaan perehtynyttä asianajajaa Bradley Shearia , joka ei osallistu epäillyn puolustukseen .
Shearin mukaan kyseessä voi olla ääriesimerkki siitä , mitä tapahtuu , kun yritys ylittää toimivaltansa .
Hän korostaa Googlen voivan lähettää kutsuja yhteisöönsä täysin ilman käyttäjän lupaa tai tietämystä .
Epäilty on kiistänyt lähettäneensä kutsua .
Hän pääsi vankeudesta 500 dollarin takuita vastaan , mutta helmikuussa häämöttää kuuleminen oikeussalissa .
– Jos hän ei lähettänyt sitä – jos Google lähetti sen ilman hänen lupaansa ja hänet vangittiin sen vuoksi – Google voi joutua merkittävällä tavalla vastuuseen , Shear sanoi ABC Newsille .
Google ei kommentoinut asiaa uutispalvelulle .
Ottamatta kantaa , voiko sama tapahtua Suomessa , on syytä muistuttaa häirintälakien kiristymisestä vuodenvaihteessa .
– Se on muuten vainoaminenkin ja viestintärauhan rikkominenkin sitten voimassa .
Nyt siis sähköposti- tai Facebook-häirintäkin on rangaistavaa , Suomen tunnettu nettipoliisi Marko Forss kirjoitti Twitteriin maanantaina .
Lakimuutoksesta kirjoittaa enemmän Ilta-Sanomat .
