Zuckerbergin vuosipalkka yksi dollari — muita etuja 653\_165 dollaria
Facebookin toimitusjohtaja Mark Zuckerberg ei viime vuonna päässyt kehuskelemaan tilinauhallaan , sillä peruspalkkaa kertyi yksi dollari .
Yhteisöpalvelu Facebookin perustaja ja yhtiön toimitusjohtaja Mark Zuckerberg sai viime vuonna huikean palkanalennuksen .
Kun hänen peruspalkkansa oli edellisenä vuonna noin puoli miljoonaa dollaria , oli tili viime vuonna laskenut tasan yhteen dollariin .
Tämä ei kuitenkaan suuremmin hetkauttane Zuckebergiä , jonka varallisuuden arvoksi lasketaan 27 miljardia dollaria eli noin 20 miljardia euroa .
Hän on vain yksi piilaakson teknomiljardööreistä , jotka ovat tyytyneet yhtiössään nimelliseen palkkaan .
Edesmenneen Applen perustajan Steve Jobsin esimerkki lisäsi aikanaan minimaalisen palkan suosiota .
Nykyisin olematonta palkkaa nostavat muun muassa Googlen taustahahmot Larry Page ja Sergei Brin .
Käytännössä Zuckerbergin palkka ei jäänyt dollariin , sillä hän sai yhtiöstään erilaisia henkilöstöetuja yhteensä 653\_165 dollarin arvosta .
Edellisvuonna näidenkin etujen arvo oli selvästi suurempi eli noin kaksi miljoonaa dollaria .
29-vuotias Zuckerberg hallitsee Facebookia 61,6 prosentin ääniosuudellaan .
Bloombergin listauksessa hän on nykyisin 22. rikkain ihminen maailmassa .
Omaisuuden arvo paisui viime vuonna selvästi , kun Facebookin osakkeen arvo yli kaksinkertaistui .
Yhtiö listautui pörssiin vuoden 2012 toukokuussa .
