Kädet taskuun !
Sormenjäljen voi varastaa kameralla
Älypuhelimen tai tietokoneen sormenjälkisuojaus murtuu kameralla .
Saksankielisessä maailmassa vaikuttavan , laajasti tunnetun tietotekniikkayhdistyksen Chaos Computer Clubin tapaamisessa tutkija Jan Krissler esitteli Saksan puolustusministerin Ursula von der Leyenin sormenjälkiä .
Hän sai sormenjäljet valokuvaamalla ministerin kädet tämän pitäessä puhetta .
Valokuvasta saatu sormenjäljen kuva on riittävän tarkka , jotta sillä voidaan avata älypuhelin tai tietokone , joka on suojattu sormenjälkitunnistuksella , Krissler sanoi Chaos Communication Congressissa viikonlopun aikana .
Krissler sanoi , että hänen valokuvansa merkitys on siinä , ettei tietomurtajien tarvitse hankkia enää käsiinsä uhrin käsitteleviä esineitä päästääkseen käsiin sormenjälkiin .
Hänen mukaansa sormenjälkien kaappaaminen esineistä on osoitettu monta kertaa toimivaksi menetelmäksi sormenjälkitunnistuksen ohittamisessa .
Tavallisen Applen tai Samsungin älypuhelimen omistajan ei tarvitse pitää käsiään taskussa tai ryhtyä pitämään hansikkaita , mutta poliitikkojen , korkeiden virkamiesten tai liikemiesten kannattaa ajatella toisenkin kerran ennen kuin luottavat sormenjälkitunnistukseen laitteissa , joissa on arkaluonteista tai varastamisen arvoista tietoa .
Biometrisiin tietoihin perustuvia tunnistusmenetelmiä on kritisoitu niiden käytön ensimmäisistä päivistä lähtien .
Mutta sormenjälkien , iiriksen tai kasvojen tunnistamiseen perustuvat ovat alkaneet yleistyä laajaan käyttöön vasta parin viime vuoden aikana .
Asiasta kirjoittanut BBC nosti esille sen , että biometriseen dataan perustuvien menetelmien heikkoutta voidaan korjata käyttämällä elävään kudokseen perustuvaa biometristä tunnistusta .
Japanissa ja Puolassa pankkiautomaatit tunnistavat käyttäjän elävien verisuonten perusteella .
Syyskuussa Barclays-pankki ryhtyi tarjoamaan liikemiesasiakkaille sormen verisuoniin perustuvaa tunnistusta .
