Sormi suussa uuden puhelimen kanssa ?
Ei se mitään , teet silti vaikutuksen
Jos haluat vaikuttaa johtajatyypiltä , parempi vain ostaa se uusi vimpain .
Ainakin uuden tutkimuksen mukaan .
Uuden teknologian käyttäminen luo mielikuvan innovatiivisuudesta ja johtajuudesta , käy ilmi Journal of Product Innovation Management -lehdessä julkaistusta tutkimuksesta .
Tutkijat Steve Hoffler ja Stacy Wood testasivat vaikutusta kuvaamalla haastatteluja , joissa näyttelijät tekivät muistiinpanoja joko perinteiseen kalenteriin tai sovellukseen .
Sitten koehenkilöitä pyydettiin arvioimaan näiden ominaisuuksia .
Tutkimuksen toisessa osassa koehenkilöt arvioivat kuvitteellisten työnhakijoiden ansioluetteloita .
Kun sepitetyn CV:n harrastukset vaihdettiin teknologiaan viittaaviksi , tulos oli sama : hakija alkoi vaikuttaa innovaatiiviselta johtajatyypiltä .
Eniten laitteista hyötyivät naiset .
Se , osaako laitetta oikeasti käyttää , ei tutkijoiden mukaan ole niin kovin tärkeää .
– Laitteen omistaminen tekee jo 90 prosenttia vaikutuksesta .
Ehkä 10 prosentissa tilanteista joutuu näyttämään , että osaa käyttääkin sitä , Hoeffler sanoo tutkimuksesta kirjoittaneelle Science Dailylle .
