Tykkäyksellä töihin ?
Ainakin voi yrittää
Peukuta työnantajia kunnes tärppää .
Työnhaku on inhottavaa ja epärehellistä puuhaa , niin hakijan kuin työnantajan puolelta .
Voisiko taidon ja tarpeen typerän soidintanssin ehkä hoitaa jotenkin muutenkin kuin vastaamalla naurettaviin ilmoituksiin suurentelevilla hakemuksilla ?
Emjoymentin kehittäjien mielestä voi .
Ideana on tehdä sosaalimediasta tutuin keinoin työnhaun ensiaskeleesta helppoa ja yksinkertaista .
Hakija tekee palveluun profiilin esimerkiksi integroimalla LinkedIn-tilinsä , tai täyttämällä tiedot käsin , ja saa eteensä tarjolla olevia töitä .
Näistä voi valita kiinnostavat antamalla niille peukun .
Työnantaja taas saa listan kiinnostuneista , ja voi merkitä , ketkä näistä tuntuvat sopivimmilta henkilöiltä .
Tämän jälkeen Emjoyment polkaisee mailitse haastattelukierroksen pystyyn .
Toistaiseksi Emjoymentia voi käyttää vain verkkosivulla , mutta mobiilisovellukset ovat tulossa .
Vaikuttaako liian hyvältä ollakseen totta ?
Ehkä – ei tämä varmastikaan tee maailman ikävimpiin kuuluvasta prosessista täysin kivutonta .
Mutta ehkä somesta tutut keinot pehmittävät muodollisuudeltaan ahdistavaa tilannetta sen verran paljon , että ujommatkin löytävät jatkossa oikeasti taitojaan vastaavia työpaikkoja , eivätkä tuhlaa hakkeritaitojaan junasiivoojina .
