Yli 50 miljardia viestiä päivässä : WhatsApp on viestikuningas
Matkapuhelinoperaattorien pelot tekstiviestilypsylehmän kuivumisesta näyttävät käyvän hiljalleen toteen .
Siitä pitää huolen ennen kaikkea WhatsApp , jonka toimitusjohtaja kertoi yrityksen palvelinten välittävän päivittäin yli 50 miljardia viestiä .
WhatsAppin toimitusjohtaja Jan Koum kertoi Saksassa DLD-konferenssille yrityksen välittävän päivittäin 50 miljardia viestiä .
Käyttäjämäärä on kasvanut 430 miljoonaan kuukausittaiseen käyttäjään .
Twitterin käyttäjämäärä vuoden lopulla oli 230 miljoonaa .
WhatsApp on monipuolinen pikaviestisovellus , joka toimii monilla alustoilla , myös Nokian Symbianilla ja Blackberryllä .
Koumin luvuista tviitannut mobiilianalyytikko Benedict Evans arveli , että WhatsAppin viestimäärä on saattanut ohittaa koko maailman tekstiviestien lukumäärän .
Asiasta raportoi muun muassa BGR .
WhatsApp perii käyttäjiltään yhden dollarin vuosimaksun ensimmäisen vuoden jälkeen , Business Insider kirjoitti .
Googlen on huhuttu yrittäneen ostaa yritystä miljardilla dollarilla .
