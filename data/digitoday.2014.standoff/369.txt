Sataa miljoonaa prepaid-puhelinta uhkaa mykistyminen
Sata miljoonaa pakistanilaista voi menettää matkapuhelinyhteytensä terrorismin vastaisessa operaatiossa .
Taleban-terroristit käyttivät prepaid-korteilla varustettuja matkapuhelimia koulua vastaan suunnatussa hyökkäyksessä 16. joulukuuta .
Peshawarissa tehdyssä terrori-iskussa tapettiin 145 ihmistä , suurin osa lapsia .
Nyt matkapuhelinoperaattoreita vaaditaan tarkistamaan prepaid-sim-korttien haltijoiden henkilöllisyys .
Pakistanin hallitus antoi operaattoreille 28 päivää prepaid-käyttäjien henkilöllisyyden varmistamiseen .
Operaattorit ovat ilmoittaneet , etteivät ne pysty siihen ja Dawn-julkaisun lähteiden mukaan ne ovat hakeneet 150 – 200 päivää lisäaikaa .
Mobilink , Ufone , Telenor , Warid ja Zong lähettävät edustajansa kokoukseen sisäministerin ja tietotekniikka- ja viestintäministerin kanssa .
Jos toimivaa ratkaisua ei löydetä , yli sata miljoonaa prepaid-liittymää vaikenee .
Operaattorin edustajan mukaan siitä seuraisi kuukauden mittainen hullunmylly , kun asiakkaat ryntäisivät operaattorien kauppoihin ostamaan jälkikäteen laskutettavia liittymiä .
Pakistanissa on noin 140 miljoonaa matkapuhelinliittymää .
Niistä 90 prosenttia on prepaid-liittymiä .
Operaattorit vakuuttavat , että kaikki heidän sim-korttiensa ostajat on tunnistettu , mutta pimeitä sim-kortteja vuotaa silti markkinoille .
Muutamat jälleenmyyjät suostuvat korvausta vastaan toimittamaan kortteja väärillä tunnuksilla .
Kansainvälisten puhelujen harmaavälittäjät tiettävästi ovat valmiita maksamaan suurta ylihintaa sim-korteista ja ne pystyvät ostamaan niitä tukkuerinä .
