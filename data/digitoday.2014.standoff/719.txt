Isompia iPhoneja luvassa , mutta näyttö ei kaareudu
Wall Street Journal kumoaa väitteitä , joiden mukaan näyttö kaareutuu Applen seuraavissa iPhoneissa .
Applelta on tulossa myyntiin kaksi uutta iPhone-mallia , joissa on entistä isompi näyttö .
Näin väittää Wall Street Journal -lehti , joka perustaa tietonsa asiasta tietäviin henkilöihin .
Puhelimet ovat tulossa myyntiin vuoden toisella puoliskolla , mikä heijastelee aiempia uutisia Applen entistä isommista iPhoneista .
Yhtiön uskotaan matkivan kilpailijoita , jotka ovat jo tuoneet myyntiin suurinäyttöisiä älypuhelimia eli niin kutsuttuja phabletteja .
Mutta siinä missä Samsung ja LG ovat myös esitelleet kaarevanäyttöisiä puhelimia , ei Applelta ole sellaista huhuista huolimatta vielä tulossa , WSJ kirjoittaa .
Lehden mukaan Apple aikoo esitellä kaksi uutta iPhonea , joista toisessa on yli 4,5 tuuman näyttö ja toisessa yli viiden tuuman näyttö .
Tämä on linjassa IHS iSupplin taannoisen arvion kanssa , joskin markkinatutkija ei uskonut puhelinten ilmestyvän samaan aikaan .
Molempien uutuusmallien oletetaan olevan metallikuorisia , ja pienempinäyttöinen malli on lähestymässä massatuotantoa .
Mutta Applen suunnitelmat voivat vielä muuttua .
Phabletit ovat WSJ:n mukaan erityisen suosittuja Kiinassa , missä Apple sai juuri asiakkaakseen maan suurimman teleyhtiön China Mobilen .
Tällä hetkellä iPhonen näyttökoko on neljä tuumaa .
