Tizen-puhelimet helmikuussa — myös Samsungin laitetta odotetaan
Samsungin Tizen-puhelimen julkistus MWC-messuilla on varmistumassa .
Samalla julkistetaan Tizenin sovelluskauppa .
Muun muassa Intelin , Samsungin sekä useiden mobiilioperaattorien kehittämään Tizen-käyttöjärjestelmään perustuvia puhelimia odotetaan julkaistavaksi helmikuussa Barcelonan Mobile World Conress ( MWC ) -messuilla .
Japanilaisen Mainichin mukaan yksi Tizen-puhelimensa julkaisevista yhtiöistä on Samsung .
Julkaisu nimeää lähteekseen yhtiöitä lähellä olevat tahot .
Samsungin sanotaan tuovan puhelimensa kauppoihin kevään kuluessa .
Muihin Tizen-puhelimen julkaisijoihin kuuluu Japanin suurin matkapuhelinoperaattori NTT Docomo .
Mainichin mukaan operaattori julkaisee puhelimensa vasta myöhemmin .
Samojen lähteiden mukaan MWC-messuilla julkistetaan Tizen-sovelluskauppa .
Tizen-organisaatio on ilmoittanut pitävänsä lehdistötilaisuuden MWC:N aattona .
Samsung kehittää Tizenia myös Suomessa Espoon-toimipisteessään .
Lisäksi hiljattain ilmoitettiin , että Tizen käyttää Nokian Here-karttoja .
Samsung ei laita puhelinkehityksessään kaikkia munia samaan koriin .
Androidin ja tulevan Tizenin ohella yhtiö käyttää myös Windows Phone -käyttöjärjestelmää .
Yhtiö pyrkii ottamaan etäisyyttä Googleen tuomalla Android-puhelimissaan tarjolle omia palvelujaan Googlen palvelujen rinnalle muun muassa puhelimen sisällön varmuuskopioimiseen .
