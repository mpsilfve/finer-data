Suomi tekee identiteettivarkaudesta rikoksen — mutta jääkö aukkoja ?
Oikeusministeriö ehdottaa muutoksia rikoslakiin EU-direktiivin pohjalta .
Yksi uudistuksista on identiteettivarkaus .
Oikeusministeriön tietoverkkodirektiivin Suomen lainsäädäntöön edellyttämiä muutoksia pohtinut työryhmä on jättänyt mietintönsä .
Mietintö on luettavissa oikeusministeriön sivuilta tiivistelmänä tai ko konaisuudessaan ( pdf , 120 sivua ) .
Mietinnön mukaan muutostarpeet lainsäädännössä koskevat vaaran aiheuttamista tietojenkäsittelylle , vahingontekoa , viestintäsalaisuuden loukkausta , tietojärjestelmän häirintää ja tietomurtoa .
Datavahingonteko ja törkeä datavahingonteko muuttuisivat omiksi rikosnimikkeikseen aiemman perusmuotoisen vahingonteon sijaan .
Myös rangaistuksia säädetään uudelleen .
Törkeistä rikoksista voisi saada vankeutta enimmillään viisi vuotta .
Työryhmä ehdottaa uudeksi rikosnimikkeeksi identiteettivarkautta , jollaiseksi lasketaan myös henkilön tietokoneen ip-osoite .
Henkilön tietojen väärinkäytöksi lasketaan tilanteet , jossa käytetään väärin toisen ihmisen henkilötietoja kolmannen osapuolen luottamuksen voittamistarkoituksessa .
Rangaistukseksi esitetään sakkoja .
Työryhmän ehdotuksen mukaan " kriminalisointi on rajattu tilanteisiin joissa on aiheutunut taloudellista vahinkoa taikka muuta vähäistä suurempaa haittaa " .
Muotoilu jättää sijaa tulkinnalle .
Esimerkiksi nettikiusaaminen valeprofiileja käyttäen ei yleensä aiheuta taloudellista vahinkoa .
Mikäli kiusaaminen ei ylitä " vähäistä suuremman haitan " rajaa – mikä se sitten onkaan – valeprofiilien tekeminen jää sallituksi .
Mietintö lähtee seuraavaksi lausuntokierrokselle .
Laki astunee voimaan aikaisintaan ensi vuonna .
