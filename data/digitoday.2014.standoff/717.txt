Oculus Riftin haastaja kiskaisi Kickstarter-rahoituksen hetkessä
Siihen meni seitsemän tuntia .
Uusi virtuaalisilmikko keräsi 250\_000 dollaria , mutta mahtuuko se markkinoille ?
Oculus Rift on saamassa ensimmäisen varteenotettavan kilpailijan , kun Avegant Glyph keräsi 250\_000 dollarin Kickstarter-tavoitteensa alle seitsemässä tunnissa .
Oculus Rift on ollut viime aikoina otsikoissa , kun teknologiaguru John Carmack jätti paikkansa iD Softwarella ja keskittyy ainoastaan Oculus Riftin kuluttajamallin saamiseen valmiiksi .
Sitä varten yhtiö on vastikään nostanut 75 miljoonan dollarin rahoituserän .
Aivan rauhassa Oculus ei pääse keräämään huomiota .
Tuore kilpailija Avegant G lyph sai paljon kiitosta vuodenvaihteen CES-messuilla .
Kyse ei ole kuitenkaan suorasta kloonista , vaan pohjalla on hyvin erilaista teknologiaa .
Siinä missä Oculus käyttää lcd-paneeleita , on Glyphissä pari miljoonaa mikropeiliä , jollaisia on tätä ennen nähty lähinnä dlp-videotykeissä .
Glyph näyttää selvästi Oculusta kevyemmältä ja design houkuttelevammalta , tosin kukaan ei vielä tiedä miltä Oculuksen kuluttajamalli näyttää .
Glyphiä markkinoidaan selvästi enemmän taviksille ja muuta viihdettä kuin pelejä varten .
Mahtaakohan markkinoilla olla tilaa kahdelle näin samanlaiselle laitteelle , vai käykö kuten virtuaalikypärille 90-luvulla ?
