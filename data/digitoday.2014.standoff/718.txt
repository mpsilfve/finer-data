Jollan sisuskalut paljastuivat — hintana puhelimen toimivuus
Espanjalaiskäyttäjä avasi Jollansa ja paljasti komponenttivalmistajat .
Jollan espanjalaiskäyttäjä , nimimerkki derpepe avasi vuodenvaihteen tienoilla Jolla-puhelimensa ja raportoi löydöksistään maemo.orgin foorumilla .
Muistipiirit paljastuivat Micronin valmistamiksi , radiovahvistin oli Avago technologiesin ja äänikoodekki oli Qualcommilta .
Derpepe päätteli puhelimen olevan Truly electronicsin valmistama , mutta kommenteissa yhtiön uskottiin olevan vain näytön valmistaja .
Jolla ei ole kertonut virallisesti , kuka toimii puhelimen kokoajana .
Derpepe sanoi luulleensa puhelinta vialliseksi , sillä siitä kuuluivat kaiutinäänet toiselta puolelta .
Tarkempi tutkiskelu paljasti , että toisen puolen ritilän takana olikin mikrofoni eikä kaiutin .
Puhelimen äänentoisto ilman kuulokkeita tulee monona yhden kaiuttimen kautta .
Kuvat ovat nähtävissä derpepen Maemo.orgiin viestissä .
Kuvien lähettämisen jälkeen derpepelle huomautettiin , että hänen puhelinkoneestaan tuli operaation myötä mitä todennäköisimmin entinen .
Radiotaajuussuojien laittaminen takaisin paikoilleen onnistuneesti on huomattavan vaikeaa .
