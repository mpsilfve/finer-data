Copyright vai copypaste ?
Kansanedustajan tekijänoikeuspuhe kummastuttaa
Onko tekijänoikeusjärjestöjen lobbaus mennyt läpi jo liiankin hyvin ?
Järkeä tekijänoikeuslakiin -kansalaisaloitteen puuhamies Joonas Pekkanen kertoi aloitetta vastaan lobatun ahkerasti .
Mutta yhden kansanedustajan puhe aloitetta vastaan yllätti silti .
Perussuomalaisten Kauko Tuupainen käytti kolmeminuuttisensa torstain lähetekeskustelussa vastustaakseen selvin sanoin kansalaisaloitetta .
Mutta sanat eivät olleet suurelta osin hänen , vaan ne olivat peräisin tekijänoikeusjärjestöjen äskettäin julkaisemasta kannanotosta .
Asiasta kertoi vihreiden edustaja Oras Tynkkynen , joka vertasi puhetta ja järjestöjen kannanottoa toisiinsa Facebookissa .
Puheen voi myös katsoa videolta .
Tuupainen sanoi muun muassa näin :
– Kansalaisaloite ei paranna esittävien taiteilijoiden , tekijöiden ja sisällöntuottajien asemaa eikä palvele laillisia palveluja haluavien kuluttajien etua .
Toteutuessaan aloite saattaa vaarantaa sisältöalojen työpaikat ja heikentää kotimaisen sisällöntuotannon toimintaedellytyksiä .
Aloite saattaa vaikeuttaa digitaalisten palvelujen kehittämistä ja tekee Suomesta turvasataman kansainväliselle verkkopiratismille .
Järjestöt kirjoittivat näin :
Tosiasiassa kansalaisaloite ei paranna esittävien taiteilijoiden , tekijöiden ja sisällöntuottajien asemaa eikä palvele parempia laillisia palveluja haluavien kuluttajien etua .
Päinvastoin , toteutuessaan aloite vaarantaa sisältöalojen työpaikat ja heikentää kotimaisen sisällöntuotannon toimintaedellytyksiä [ ja ] vaikeuttaa digitaalisten palvelujen kehittämistä ja tekee Suomesta turvasataman kansainväliselle verkkopiratismille .
" Samalla aaltopituudella "
Digitoday kysyi Kauko Tuupaiselta , miksi puheenvuoro oli lähes suora kopio järjestöjen kannanotosta .
Lisäksi tiedustelimme , eikö olisi syytä suhtautua kriittisesti kaikkeen materiaaliin , mitä erilaisten aloitteiden puolesta ja vastaan esitetään .
– Totesin , että lähes 70 järjestön " yhteistyöjärjestössä " Lyhdyssä oli puolen tusinaa järjestöä , joiden puolesta olen toiminut eduskunnassa .
Heidän näkemyksensä olivat samalla aaltopituudella kuin omani .
Totesin jo alussa , mihin puheenvuoroni sisältö perustui eli paljolti heidän pohtimiin ajatuksiin , joskin puhuin asioista pienellä varauksella , kun käytin sanaa " saattaa " , Tuupainen vastaa .
Tuupainen esimerkiksi lievensi hieman väitettä , että aloite vaarantaisi työpaikat .
Edustajan mukaan aloite ainoastaan saattaisi tehdä niin .
– Harmitti , kun jouduin " kiihdyttämään " lukemani tekstin vauhtia , kun puheenvuoroni puolessa välissä totesin , että olin käyttänyt ajasta jo reilut kaksi minuuttia , ja puheenvuoron pituus oli määrätty kolmeksi minuutiksi .
