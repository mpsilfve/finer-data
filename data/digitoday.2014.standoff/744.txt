" Mummo-pc " tulee Suomeen
Ikäihmisille tehtyssä laitteessa satsataan käytettävyyteen ja etähallintaan .
Helppokäyttöisiä puhelimia valmistava Doro aikoo tuoda Suomeen ikäihmisille tarkoitetun pc-tietokoneen .
Doro EasyPC:ksi nimetyn laitteen käyttöliittymää , näppäimistöä ja hiirtä on yksinkertaistettu .
Laitetta voi ohjata myös kosketuksella .
Kannettavaan tietokoneeseen on sisäänrakennettu yhdellä napilla mahdollisuus etäyhteyteen , jolloin perheenjäsen voi hallita konetta sen käyttäjän katsellessa .
Laitteessa on myös mahdollisuus videopuheluihin , jotka toimivat suoraan , jos molemmat käyttävät Doron käyttäliittymää .
Muussa tapauksessa vastaanottaja saa sähköpostilinkin videopuhelua varten .
Laitteistoltaan EasyPC perustuu Intelin Celeron N2840 -halpaprosessoriin , 4 gigatavuun keskusmuistiin ja 500 gigatavun kiintolevyyn .
Näytön koko on 15,6 tuumaa ja käyttöjärjestelmä Windows 8.1 .
Laite maksaa noin 870 euroa .
Se on enemmän kuin samoilla teknisillä ominaisuuksilla varustetut kannettavat tietokoneet .
