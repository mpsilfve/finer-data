New Yorkin poliisi testaa Google Glass - virtuaalilaseja
New Yorkin poliisilaitoksen suuri tutkintaosasto on ryhtynyt testaamaan , kuinka Googlen virtuaalilaseja voitaisiin käyttää kenttätyössä .
Googlen edustaja sanoi , ettei yritys tee Google Glass -yhteistyötä New Yorkin poliisin kanssa ja arveli , että poliisi on hankkinut lasit Google Glass Explorer -ohjelman kautta .
Poliisin edustaja vahvisti VentureBeatille , että se on hankkinut useita pareja Google Glass - virtuaalilaseja kokeilumielessä .
– Liityimme ohjelmaan , saimme muutamia pareja Googlen laseja ja nyt testaamme , olisiko niistä apua tutkimuksissa ja varsinkin partiointityössä , poliisin korkea virkailija sanoi .
NYDP:n varakomissaari Stephen Davisin lausunnon mukaan Google Glass -lasien hankinta ei ole mikään iso juttu , TechRadar kirjoitti :
– Osana teknologisen kehityksen seuraamista NYPD arvioi säännöllisesti erilaisten laitteiden ja ohjelmien soveltuvuutta poliisityöhön , Davis sanoi tiedotteessa .
Google Glass -hanke on herättänyt paljon huomiota virtuaalilasien tarjoamien monien mahdollisuuksien takia , mutta ennen kaikkea yksityisyyden suojaan liittyvien haasteiden takia .
Kasvojen tunnistussovelluksella varustetuilla virtuaalilaseilla partioiva poliisi voi tunnistaa etsityt rikolliset , mutta yhtä hyvin teknologia mahdollistaa sen , että hän voi vetää tietokannasta kenen tahansa ohikulkijan tiedot .
Teknolasien kamera saattaa myös tallentaa yksittäisten poliisien toiminnan virkatehtävissä .
Poliisin ammattiyhdistys ennätti jo vastustamaan virtuaalilaseja .
