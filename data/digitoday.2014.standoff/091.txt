" Olet niin kovis , tapoit Nokian " — Elop joutui tiukan paikan eteen
Elop vastaili yleisön kysymyksiin .
Digitoday poimi parhaat palat .
Microsoftin laiteyksikön johtaja ja Nokian ex-toimitusjohtaja Stephen Elop vastaili tänään tunnin ajan Nokian Conversations-blogissa yleisön esittämiin kysymyksiin .
Kaikkiin kysymyksiin Elop ei ehtinyt vastata .
Taloussanomien ja Digitodayn esittämät kysymykset eivät päätyneet vastattavien joukkoon .
Elop vastasi kuitenkin muutamaan hyvinkin vaikeaan ja suorasukaiseen kysymykseen .
Tapoit Nokian !
– Olet niin kovis , tapoit Nokian .
Kiitos sinun , Meego , Symbian , Meltami on kuopattu .
Tämä kaikki palaa vielä kummittelemaan , haastoi nimimerkki frederick .
– Kiitos .
Tiedän , että näihin vaikeisiin päätöksiin liittyy paljon tunnetta .
Vuosina 2010 ja 2011 arvioimme tarkasti Nokian sisäisessä kehityksessä olleiden käyttöjärjestelmien tilanteen .
Emme nähneet tapaa , jolla Symbian olisi saatu samalle tasolle KOLME vuotta vanhan iPhonen kanssa .
Meego-hanke laahasi pahasti jäljessä , eikä se olisi ehtinyt toteutua riittävän laajan tuoteperheen muodossa .
Meidän oli tehtävä raju päätös tehdäksemme Nokiasta taas kilpailukykyinen , Elop vastasi .
Elopia pyydettiin ottamaan kantaa myös liittyen troijanhevossyytöksiin Nokian puhelinten siirryttyä Microsoftille .
– Työmme seurauksena Nokiasta on tullut vahvempi yhtiö NSN-verkkoyhtiön , Here-paikkatietoyksikön ja advanced technologies -yksikön myötä .
Samaan aikaan puhelinyksikkö saa uuden mahdollisuuden osana Microsoftia .
Mitä tulee troijanhevossyytöksiin , olen työskennellyt pyyteettömästi vain ja ainoastaan Nokian osakkeenomistajien etujen mukaisesti Nokialla töissä ollessani .
Kaikki päätökset hyväksyi Nokian johtokunta , jonka jäsen olin itsekin , Elop vastasi .
Palavasta porauslautasta oli iloa
Nimimerkki I WP kysyi Elopilta , tuliko Nokian kriisin kaikille näkyväksi tehnyt " palava öljynporauslautta " -muistio liian myöhään .
– On vaikea sanoa , mitä oli sitä ennen ( Elop viitannee aikaan ennen omaa kauttaan ) mutta tiedän " palavan öljynporauslautan " pukeneen sanoiksi tuhansien nokialaisten tuntemukset edessä olevasta kriisistä .
Saimme luotua organisaatioon tilanteen vaatimaa kiireellistä toimintaa ja puolen vuoden sisällä saimme valmiiksi kaksi ensimmäistä Windows-puhelintamme .
Tämä oli nopeampaa toimintaa kuin koskaan aiemmin ja oli työkulttuurin muutoksen alku , Elop puolusteli .
Kolmas vaikea kysymys koski Androidia ja Nokian suhdetta siihen .
– Kun päätimme keskittyä Windows Phoneen vuonna 2011 , taustalla oli tietoisuus siitä , että Androidin valinta olisi vienyt meidät törmäyskurssille Samsungin kanssa – jolla oli jo valtava etumatka .
Päätöksemme oli oikea , koska olemme nähneet muiden tuon ajan valmistajien joutuneen kärsimään .
Nyt käytämme Android-alustaa iskeäksemme tiettyyn markkinarakoon , mutta teemme sen varoen ja siten , että se tuo etua Microsoftille ja Lumialle , Elop perusteli .
Uusi älypuhelinbrändi tulossa
Elop kertoi myös , että Microsoft työstää parhaillaan uutta brändinimeä älypuhelimille .
Nokiaa käytetään älypuhelimissa siirtymäkauden nimenä .
Elop sanoi Microsoftin myös työstävän parhaillaan yhtenäistä bändiä , jonka alle tuotteet sopivat .
Elop ei ottanut suoraa kantaa Nokia X -Android-puhelimien tulevaisuuteen .
Hän kehui kuitenkin puhelimia siitä , että ne tuovat Nokia-laitteiden pariin " seuraavan miljardi käyttäjää " .
Niiden myötä Microsoftin palveluja on alkanut käyttää jo useampi kymmenen tuhatta uutta asiakasta , sanoi Elop .
Microsoft jatkaa myös yksinoikeusohjelmien kehitystä Lumia-puhelimille .
Nokia työsti Mixradion ja Nokia TV:n kaltaisia ohjelmia , jotka eivät toimineen muiden valmistajien laitteilla .
Koko kysymys-vastaussessio on luettavissa täältä .
