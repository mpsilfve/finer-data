Julkkisten nakukuvat ajoivat Applen kaksivaihetunnistukseen
Apple tuo kaksivaiheisen tunnistuksen iMessage- ja FaceTime-viestipalveluihin .
Käyttäjät saavat melko hyvän suojan tiliensä kaappauksia vastaan , jos he ottavat lisätunnistuksen käyttöön .
Kaksivaiheinen tunnistus seuraa viime syksyn selkkausta , jolloin suurta määrää julkkisten yksityisiä , Applen palvelusta varastettuja kuvia leviteltiin internetissä .
Applen vuototutkimuksissa selvisi , että hakkerit eivät olleet päässeet käsiksi sen tietokantoihin , vaan kuvat oli kaapattu uhrien omilla tunnuksilla .
Apple suojasi jo vuonna 2013 Apple ID -tilit kaksivaiheisella tunnistuksella .
Apple ID’tä käytetään ostoksiin iTunes- ja App Store -verkkokaupoista ja tilin tietojen muuttamiseen .
Kaksivaiheinen tunnistus on käytössä muun muassa Googlella , Twitterillä ja Facebookilla .
Tavallisesti toinen vaihe tunnuksen ja salasanan jälkeen on koodi , joka lähetetään etukäteen ilmoitettuun matkapuhelinnumeroon .
Palvelu pyytää lisätunnistusta usein silloin , kun käyttäjä linkkautuu palveluun uudelta koneelta .
Asiasta uutisoi muun muassa Cnet .
Applen tukisivuilla selostetaan kaksivaiheisen tunnistuksen käyttöä .
