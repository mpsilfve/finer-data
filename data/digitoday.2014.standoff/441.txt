Tulinen juova siellä jossain : Euroopan ATV-alus ei lennä enää
Euroopan viimeinen ATV-avaruusalus paloi tuhkaksi ilmakehässä jossain Tyynenmeren yllä .
Kaikki sujui melkein suunnitelman mukaan .
Euroopan viides ja sarjassaan viimeinen Automated Transfer Vehicle -robottirahtialus tuhoutui sunnuntaina illalla ilmakehässä lähdettyään ISS-avaruusasemalta täynnä roskia .
Lentosuunnitelmaa paluuta varten oli pakko muuttaa aiottua jyrkemmäksi teknisen vian takia .
Alun perin ATV Georges Lemaîtren oli määrä palata ilmakehään tavallista loivemmalla radalla , jotta aluksen käyttäytymistä sen viimeisissä vaiheissaan voitaisiin tarkkailla kunnolla ja ymmärtää paremmin .
Alkujaan vuonna 1987 ideoitu ATV-ohjelma oli kaikkiaan selvä menestys , joka esitteli maailmalle uuden varsin itsenäisesti tietokoneiden varassa toimivan avaruusaluksen .
Se esimerkiksi pystyi telakoitumaan ISS:ään ilman kenenkään apua .
ATV:n avulla Eurooppa toimitti ISS:lle runsaasti perustarvikkeita , kuten ruokaa , ja useita tieteellisiä kokeita .
Aluksen perintö elää kriittisessä huoltomoduulissa , jota on määrä käyttää osana Yhdysvaltain tulevaa Orion-avaruusalusta .
Viimeisen ATV:n tuho oli tarkoitus tallentaa kapselin sisältä käsin kameroilla ja muilla mittalaitteilla , ja näin edelleen tehtiin , joskin aiottua vähäisemmällä kalustolla .
Euroopan avaruusjärjestö ESA ei blogissaan vielä kertonut , miten kuvaus onnistui .
