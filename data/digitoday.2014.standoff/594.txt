Pidä huolta pankkitunnuksistasi !
Huijaussivua jopa huvittavan vaikea erottaaaidosta
Jos huijaussivun ohjeita noudattaisi , huijaukselta välttyisi varmasti .
Viestintävirasto yhtyy Nordean äskettäiseen varoitukseen pankkitunnusten kalastelusta sähköposteilla .
Viraston mukaan huijausviestejä ja -sivustoja on viime päivinä raportoitu runsaasti .
Virasto työskentelee internet-resursseja tarjoavien yritysten kanssa , jotta tietoon saadut huijaussivut saataisiin kytkettyä pois internetistä .
Kuten usein on tapana , uhreja juksataan aidon näköisellä verkkopankin kirjautumissivulla .
Viimeisimmässä ( kin ) kampanjassa huijaussivu on kopioitu yksi yhteen Nordean oikealta sivulta .
Tässä piilee sellainen omituisuus , että huijaussivulla on myös Nordean kehotus tarkistaa verkkosivun aitous osoiteriviltä .
Jos tämän tekee , huijauksen pitäisi paljastua .
Tosin tällä hetkellä Nordean sivuja koristaa vielä näkyvästi varoitus siitä , että huijausviestejä on liikkeellä .
Tätä varoitusta ei ainakaan Viestintäviraston esimerkkikuvassa sentään ole .
Itse verkkosivun sijaan tulee siis kiinnittää huomiota nimenomaan verkkoselaimen osoiteriviin .
Tässäkin huijauksessa osoite poikkeaa huomattavan paljon siitä , mitä aidolta Nordean osoitteelta voisi odottaa .
