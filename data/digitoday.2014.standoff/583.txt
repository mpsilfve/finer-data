USA piilotteli Pohjois-Korean verkossa — mutta ei nähnyt hyökkäystä
The New York Timesin uusi NSA-paljastus selittää osittain , miksi Yhdysvallat syyttää Pohjois-Koreaa Sony Picturesin murrosta .
Mutta samalla se jättää ammottavan kysymyksen .
Yhdysvaltain tiedusteluvirasto NSA oli soluttautunut Pohjois-Korean tietoverkkoihin jo vuonna 2010 alkaneessa operaatiossa , [ The New York Times ] ( http://www.nytimes.com/2015/01/19/world/asia/nsa-tapped-into-north-korean-networks-before-sony-attack-officias-say.html?r=0 ) kertoo entisten virkailijoiden antamien tietojen ja vasta paljastetun NSA-asiakirjan avulla .
NSA pystyi esimerkiksi vakoilemaan haittaohjelman avulla useita verkkoja ja tietokoneita , joita Pohjois-Korean kyberhyökkääjät väitetysti käyttivät .
Kaikki tämä auttaa selittämään , miksi Yhdysvallat poikkesi normista ja oli valmis syyttämään Pohjois-Koreaa Sony Picturesin tietomurrosta pian sen paljastumisen jälkeen .
Tähän asti Yhdysvallat on antanut ymmärtää , että sillä oli kattavat todisteet tekijöistä , mutta niitä ei ole haluttu kertoa julkisuuteen .
Mutta tämän vuoksi on sitäkin kummallisempaa , että NSA ei NY Timesin mukaan pystynyt hälyttämään Sonya ennen hyökkäystä .
Lehti selittää asiaa muun muassa sillä , että Pohjois-Korean tekemiksi väitetyt tietojen kalastelut Sony-hyökkäystä valmisteltaessa eivät vaikuttaneet tapahtumahetkellä tavallisesta poikkeavilta .
Silti on outoa , että jopa hyökkäyksen alettua viime marraskuussa , Yhdysvaltain hallitus sai asiasta tiedon ensimmäisenä Sonylta , joka hälytti FBI:n apuun .
Tästä kertoi NBC News _ , joka vahvisti NY Timesin tiedot omista lähteistään .
Nähtäväksi jää , riittävätkö nämä uusimmatkaan paljastukset kaikille epäilijöille .
Moni tietoturva-asiantuntija on suhtautunut skeptisesti Pohjois-Korean osallisuuteen .
Pohjois-Korea on kiistänyt syyllisyytensä .
