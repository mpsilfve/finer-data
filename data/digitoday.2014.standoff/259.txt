Microsoftin Windows Phone ja Nokian Lumiat eivät kiinnosta Blackberryä
Kanadalainen , hankaluuksissa rypevä Blackberry ei tunne mitään sympatiaa toista pienen markkinaosuuden mobiilikäyttöjärjestelmää kohtaan .
Juuri pienuuden takia se ei aio tehdä Windows Phonelle versiota BBM-viestintäsovelluksestaan .
Blackberryn BBM saavutti valtavan lataussuosion Applen iOS ja Googlen Android -alustoilla , kun se viimein saatiin toimitukseen viime syksynä .
Blackberryn BBM-bisneskehitystä vetävän David Proulxin mukaan BBM:n puute Windows Phonelle on kokonaan markkinavetoinen asia , kirjoittaa häntä haastatellut TrustedReviews .
Proulx ei kuitenkaan sulkenut pois Windows Phone -version mahdollisuutta tulevaisuudessa , jos alustan kasvu antaa siihen aihetta .
Microsoftin Windows Phone -alustalla on ollut vaikeuksia houkutella suosituimpia sovelluksia , mutta viimeisen puolen vuoden aikana tilanne on parantunut huomattavasti .
Markkinaosuuden kasvun myötä Windows Phonen käyttäjät ovat saaneet natiivisovellukset muun muassa Instagramista , WhatsAppista ja Vinesta .
Windows Phonen suosio on ollut 90-prosenttisesti Nokian Lumioiden varassa .
Viimeistään maaliskuun lopussa ne lienevät yrityskaupan seurauksena Microsoftin Lumioita .
Microsoftin huhutaan houkuttelevan suurilla markkinointitukiaisilla muita puhelinvalmistajia tekemään Windows Phoneen perustuvia älypuhelimia .
Ehkäpä Blackberrykin haluaa päästä osille noista tukimiljoonista .
