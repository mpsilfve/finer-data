Väärä sisältö Netflixin murheenkryyninä : Parannusta luvassa
Suosittu tilausvideopalvelu on kärsinyt netissä sisällöntoimittajien virheistä .
Mutta tilanne on paranemaan päin ja se auttaa myös katsojia .
Yhdysvaltalainen ja Suomeen vuonna 2012 rantautunut streaming-palvelu Netflix kertoo saavansa vihdoin aisoihin pulman , joka on haitannut palvelun pyrkimyksiä laadukkaaseen sisältöön .
Netflix on voinut saada elokuvastudioilta tai tv-kanavilta puutteellista materiaalia digitaaliseen jakeluun .
Tv-sarjan jakso on esimerkiksi ollut joskus väärä tai sitten ääniraita ei vastaa sisältöä .
Tai sitten mukana ovat alkuperäiset mainokset .
– Olemme tehneet paljon töitä internetin toimittajaportaalimme eteen .
Se auttaa tarjoamaan automaatiota sisällön toimittajille .
Meistä on tulossa paljon parempia saamaan oikea sisältö oikealla laadulla , mutta täysin automaattiseen järjestelmään on vielä pitkä matka , Netflixin tuotejohtaja Neil Hunt kertoi Digitodaylle haastattelussa .
Samalla katsojat hyötyvät , kun uutta materiaalia voidaan julkaista palvelussa nopeammin ilman , että toimittajilta pitää ensin tivata korjauksia .
Ultra hd kuuluu internetiin
Huntin mukaan Netflixin pääasiallinen tekninen haaste on tarjota katsojalle paras mahdollinen kuva saatavissa olevalla kaistanleveydellä .
– Meillä on tilaisuus tarjota saumaton kuvanlaatu ilman puskurointia ( eli etukäteislatausta ) ja uskon meidän olevan siinä hyviä , Hunt sanoo .
Lisähaasteen muodostaa niin sanottu ultra hd- tai 4k-tarkkuus , jossa poikittaisten kuvapisteiden määrä on lähemmäs 4000 .
Netflix aloittaa ultra hd -lähetykset helmikuun puolivälissä House of Cards - tv-sarjan kakkoskaudella nyt , kun tarkkuutta tukevia televisioita alkaa tulla myyntiin isoilta valmistajilta .
Neil Hunt uskoo ultra hd:n olevan pelkästään digitaalisen jakelun heiniä .
Sitä siis tuskin nähdään paketoituna mediana kuten blu-ray-levyt tai dvd:t .
Mainostajat pidetään erossa käyttäjädatasta
Näinä aikoina on myös pakko kysyä tietoturvasta etenkin , kun Neil Hunt vastaa merkittävästä määrästä käyttäjädataa .
Miltä tämä vastuu tuntuu , kun yksi jos toinenkin verkkopalvelu tuntuu murtuvan rikollisten käsissä ?
– Suhtaudumme tietosuojaan varsin vakavasti , ja olemme tehneet paljon töitä henkilökohtaisen tiedon salaamiseksi .
Olemme melko luottavaisia , että järjestelmä on turvassa murroilta , Hunt uskaltaa sanoa .
Hän myös korostaa , että Netflix kerää dataa tehdäkseen palvelusta paremman .
Tietoja ei myydä mainostajille tai muille ulkopuolisille .
Rajoitusten kierto rikkoo käyttöehtoja Netflixistä on ollut perinteisesti vaikea kaivaa irti Suomea koskevia tietoja , ja sama linja jatkuu nyt .
Yhtiön viestintäjohtaja Joris Evers kuvailee menestystä Suomessa vain sanomalla , että " suomalaiset ovat katsoneet paljon Netflixiä " .
Suomalaiset eivät poikkea muista maista katselulaitteiden suhteen .
Myös täällä suosituin laite Netflixin käyttämiseen on televisio .
Yleinen kritiikin aihe on ollut suomalaisen sisällön vähyys , mutta Evers toistaa aiemman näkemyksensä , jonka mukaan suomalaisilla on paljon mahdollisuuksia saada kotimaista sisältöä muista lähteistä .
Kaikki katsojat eivät tyydy sisällön rajoituksiin , kun kyse on ulkomaisten ohjelmien katselusta .
Useampi käyttäjä seuraa Suomesta estettyä Netflixin jenkkitarjontaa amerikkalaisten välityspalvelimien kautta .
Mitä mieltä Netflix on tällaisesta toiminnasta ?
– Kun lisensoimme ohjelmia , ne lisensoidaan tiettyä maantieteellistä aluetta varten .
Tällaisen teknologian käyttäminen on vastoin käyttöehtojamme , mutta asiasta puhutaan enemmän kuin sitä tehdään .
Mutta ymmärrämme , että sisällön rajoittaminen on turhauttavaa käyttäjillemme , Evers vastaa .
