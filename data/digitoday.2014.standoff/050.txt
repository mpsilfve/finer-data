Google tarraa koteihin termostaateilla ja palovaroittimilla
Google ostaa amerikkalaisen Nest Labsin 3,2 miljardilla dollarilla , eli 2,34 miljardilla eurolla .
Ostettu yritys tunnetaan älykkäistä , oppivista termostaateista .
Googlen tiedotteen mukaan Nest Labs jatkaa toimintaansa itsenäisenä ja entisen johdon alaisuudessa .
Yksityisen yrityksen liikevaihto ja taloustiedot eivät ole julkisia .
Nestin johto ilmoitti , ettei sen laitteiden keräämiä tietoja luovuteta ulkopuolisille , vaan niitä käytetään ainoastaan tuotteiden parantamiseen .
Nest on julkaissut kysymys-vastaus -muotoisen selvityksen siitä , kuinka Google-kauppa vaikuttaa sen toimintaan .
Nest Labsin termostaatit oppivat säätelemään talojen lämpötilaa asukkaiden päivittäisten tottumusten mukaisesti .
250 dollaria maksava termostaatti on jatkuvasti Amazonin verkkokaupan suosituimpien kotituotteiden joukossa .
Se voi helposti säästää hintansa säätämällä itsenäisesti lämmitettyjen tai viilennettyjen talojen lämpötilaa yön ja aamutoimien ajaksi ja taas alentamalla energian kulutusta ihmisten lähdettyä töihin .
Yritys on juuri julkistanut uuden , wlan-yhteyttä käyttävän palovaroittimen .
Se haistelee savun lisäksi myös häkäpitoisuutta ja osaa sammuttaa lämmityslaitteen häkäpitoisuuden noustessa .
Laitteet tukevat sekä iOS- että Android-pohjaisia älypuhelimia .
Nestin perustivat vuonna 2010 insinöörit Tony Fadell ja Matt Rogers , joilla oli tärkeä asema Applen iPodin ja iPhonen aikaisessa kehitysvaiheessa , San Jose Mercury News raportoi .
Googlen sisäinen investointipankki on aikaisemmin sijoittanut kymmeniä miljoonia Nestiin , joka on ilmoittanut tehtäväkseen kotien laitekannan äly- ja muotoilutason nostamisen .
Google ei ole ainoa tietotekniikka- ja internetyritys , joka sijoittaa kotien energiakulutuksen ja turvallisuuden parantamiseen .
Myös Cisco ja IBM ovat kehittäneet tekniikkaa , joilla omistajat tai energiayhtiöt voivat hallita energian kulutusta .
