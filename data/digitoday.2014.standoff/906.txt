Ärsyttävä pahantekijä / tietoturvan esitaistelija taistelee vapaudestaan
Tietoturvayhteisöä jakanut ja iPad-ostajien tietoja kerännyt hakkeri saa pian tietää , kaatuuko hänen laajaa huomiota saanut vankeustuomionsa .
Andrew " Weev " Auernheimerin lakitiimin oli määrä esiintyä keskiviikkona vetoomusoikeudessa Yhdysvalloissa saadakseen kumottua miehelle vuosi sitten langetetun vankeustuomion .
Tuomio oli seurausta teleyhtiö AT&T:n bugista , jota Auernheimer käytti hyväkseen yhdessä toisen henkilön kanssa .
He onnistuivat varsin yksinkertaisesti keräämään yli sadan tuhannen iPad-ostajan sähköpostiosoitteet .
Gawker julkaisi tiedot retusoituina .
Auernheimerin tuomio oli 3,5 vuotta , ja Huffington Postin mukaan vetoomusoikeuden kuuleminen on hänen viimeinen oljenkortensa vapauden voittamiseksi takaisin .
Miestä puolustavat monet tietoturvatutkijat ja esimerkiksi selainkehittäjä Mozilla .
Heidän mukaansa tuomio vaarantaa internetin tietoturvaa , kun tutkijat eivät enää uskalla ilmoittaa entiseen tapaan löytämistään haavoittuvuuksista .
Vastapuolen mukaan Auernheimer yksinkertaisesti rikkoi lakia ja hänen olisi pitänyt ensin paljastaa löytönsä AT&T:lle journalistin sijaan .
Myös suomalaisen F-Securen asiantuntija Sean Sullivan on ollut taipuvainen pitämään Auernheimeria pikemminkin häirikkönä kuin ansioituneena hakkerina .
