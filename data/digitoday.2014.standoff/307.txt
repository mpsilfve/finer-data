Mikä huutokauppa : 341 kierrosta - 45 miljardia dollaria
Yhdysvaltain suuri taajuushuutokauppa on päättynyt 341 tarjouskierroksen jälkeen .
Maan viestintäkomissio FCC ilmoitti huutokaupassa hyväksyttyjen tarjousten yhteissumman nousseen 44,9 miljardiin dollariin eli 39,5 miljardiin euroon .
Huutokaupan minimitavoite oli 10,5 miljardia dollaria .
Taajuuksien voittajat paljastetaan lähipäivinä .
Huutokaupan tuotosta seitsemän miljardia dollaria käytetään kansallisen hätäpalveluverkon FirstNetin rahoitukseen ja 10,6 miljardia maksetaan yrityksille ja organisaatioille , jotka ovat luopuneet nyt myytävistä taajuuksista .
300 miljoonaa dollaria ohjataan yleisen turvallisuuden tietoliikenteen tutkintaan ja 115 miljoonaa 911 hätäviestinnän kehittämiseen , PCMag kirjoitti .
Liittovaltion kassaan jää yli 25 miljardia dollaria dollaria .
Maan suurimmat operaattorit AT&T ja Verizon ovat olleet aktiivisia huutajia , uutistoimisto Reuters kirjoitti .
New Street Researchin analyytikko Jonathan Chaplin arvioi operaattorien varainhankintatietojen perusteella , että AT&T ostaa taajuuksia 20–22 miljardilla dollarilla ja Verizon 14–16 miljardilla dollarilla .
