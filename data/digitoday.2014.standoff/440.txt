Nasan villi visio : Pilvikaupunki Venukseen
Näyttävä video on jo tehty .
Ihan heti ei kuitenkaan lähdetä matkaan .
Varsinainen matka Marsiin ei ole toistaiseksi suunnitteluastetta konkreettisemmalla tasolla , kun Yhdysvaltain avaruushallinto Nasa saa uuden idean : Entä jos mentäisiinkin Venukseen ?
Venus on lähempänä kuin Mars , minkä lisäksi se on muutenkin enemmän Maan kokoinen planeetta .
Projektin suurin pulma on siinä , että Venuksen pinnan lämpötila on peräti 850 fahrenheitia eli noin 450 celsiusastetta , minkä lisäksi Venuksen ilmakehä on peräti 90 kertaa tiiviimpi kuin oman Maapallomme .
Venuksen pinnalle lähetetyistä luotaimista pisimpään polttavassa kuumuudessa on selviytynyt neuvostoliittolainen Venera 13 , joka kesti 127 minuuttia vuonna 1982 .
NASA on kuitenkin ratkaissut ongelman : Sen sijaan , että yritettäisiin väkisin asuttaa Venuksen pinta , mitäpä jos asutettaisiinkin sen kiertorata .
Venuksen taivaankannen yläpuolella lämpötila on suurin piirtein siedettävät 165 fahrenheitia eli noin 75 celsiusta .
Planeetan taivaalla kiertävä ilmalaivoista koostuva kaupunki olisi 30 mailin eli noin 45 kilometrin korkeudella planeetan pinnasta .
Lämpötilan lisäksi asialla olisi toinenkin etu : säteilytasot .
30 mailin korkeudessa säteilyn määrän arvioidaan olevan suunnilleen saman verran kuin Kanadassa meren pinnan tasolla .
Siis paljon vähemmän kuin esimerkiksi Marsissa .
Tämän lisäksi myös itse matka olisi selvästi lyhyempi kuin lento Marsiin , ja aurinkoenergiaa olisi tarjolla yllin kyllin .
Astronautit olisi tarkoitus asuttaa planeetan kiertoradalla leijuviin ilmalaivoihin , ja tehtävä voitaisiin keskeyttää milloin tahansa .
Kun planeetta olisi saavutettu , astronauttien olisi tarkoitus viettää 30 päivää kiertoradalla .
Venus on aurinkokunnan vähiten tutkittu planeetta , joten kaikki siitä irtoava tieto tulisi tiedemiehille tarpeeseen .
Tästä syystä Venuksen taivaalle ankkuroidut ilmalaivat voisivat lähettää matkaan robotteja ja mönkijöitä , jotka tutkisivat tarkemmin planeetan tulikuumaa ja erittäin myrkyllistä pintaa .
Tarkkoja suunnitelmia Venus-retkestä Nasalla ei luonnollisesti toistaiseksi ole tarjolla , mutta avaruushallinnon Dale Arneyn mukaan Venus voisi olla hyvä kohde Mars-matkan jälkeen , sillä planeetan kiertorata on poikkeuksellisen suotuisa paikka avaruuden mittakaavalla .
Asiasta kertoi Engadget .
