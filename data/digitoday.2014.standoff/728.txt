Surface Pro 2 : Yhtäkkiä hitusen nopeampi
Uutta sirua pukkaa .
Eri käyttäjät ovat huomanneet saaneensa vaihdossa entistä nopeamman Surface Pro 2:n , WinBeta raportoi .
Ei niin huonoa , ettei jotain hyvääkin .
Microsoft on painiskellut toistuvasti Surface-tablettiensa epäonnistuneiden ohjelmistopäivitysten kanssa ja on siksi aiheuttanut laitteiden palautuksia kauppoihin .
Mutta vaihdossa on voinut odottaa yllätys .
WinBeta huomasi Microsoftin tukisivuilta käyttäjien viestejä , joissa he kertoivat saaneensa tilalle erilaista rautaa .
Uudessa Surface Pro 2:ssa on voinut olla 1,9 gigahertsin i5 4300U -suoritin , kun aiemmin suorittimena oli 1,6 gigahertsin i5 4200U .
Uudella suorittimella varustettuja tabletteja on toimitettu myös normaaliin jälleenmyyntiin .
Microsoftin mukaan käytäntö on aivan normaali , sillä yhtiö tekee rutiininomaisesti ajoittaisia muutoksia laitteidensa sisäisiin komponentteihin pitääkseen käyttökokemuksen hyvänä .
Ei ole selvää , onko Microsoftilla vastaavia aikeita päivittää perusmallin Surface 2:n suoritinta .
