Kipakkaa kritiikkiä tekijänoikeusaloitteelle : " Kauppatavaran sosialisointia "
Onko Järkeä tekijänoikeuslakiin -kansalaisaloite sosialismin asialla ?
Freelance-journalistien puheenjohtaja Heikki Jokinen pelkää alan yrittäjien ansioiden puolesta .
Tekijänoikeuksiin perehtynyt toimittaja Heikki Jokinen on myös Euroopan journalistiliiton EFJ:n tekijänoikeustyöryhmän jäsen .
Hänen mukaansa “ Järkeä tekijänoikeuslakiin ” -aloite johtaisi toteutuessaan täsmälleen päinvastaisiin tuloksiin kuin mitä sen kampanjassa väitettiin .
– Ennen vanhaan puhuttiin sosialisoinnista .
Onhan se mahtava saavutus aloitteen laatineilta Turre Legalin lakimiehiltä , että he ovat saaneet kokoomus- ja vasemmistonuoret yhdessä mukaan vaatimaan media-alan tekijöiden ja yrittäjien kauppatavaran sosialisointia valtiolle , Heikki Jokinen sanoo MB-lehden ( MB 2/2014 ) haastattelussa .
Aloitteessa haluttaisiin muun muassa lakkauttaa opetuskäytön korvaukset muilta kuin opetus- ja tutkimustarkoituksiin tehdyiltä teoksilta .
Rajanveto olisi käytännössä hankalaa .
Kopioston arvion mukaan tämä olisi kahdeksan miljoonan euron menetys luovan työn tekijöille ja samalla tulonsiirto valtiolle ja kunnille .
Nykyisessä julkisen talouden tilanteessa vaihtoehto voi silti olla jopa valtiolle houkutteleva .
Jokisen mukaan vastaava päätös on aikaisemmin jo tehty Kanadassa .
– Tekijänoikeusjärjestöt ajettiin siellä käytännössä alas .
Suurin paradoksi on , että Google tarjoutui sen jälkeen toimittamaan kouluille opetusmateriaalia ilmaiseksi .
Onko tämä se suunta , johon me haluamme mennä ?
Kansalaisaloite uudeksi tekijänoikeuslaiksi pääsi eduskunnan käsittelyyn kerättyään vaadittavat yli 50\_000 kannattajaa kovalla kampanjalla viime tingassa .
– Aloite on tulostettuna 17 sivua lakipykäliä .
Kovin moni allekirjoittaja tuskin on koko tekstiä lukenut saati ymmärtänyt .
Eräs luovan työn tekijä tunnusti , että häntä nolotti jälkeenpäin , kun hän tajusi aloitteen sisällön , Heikki Jokinen sanoo .
Myös monet muusikot ovat älähtäneet lakialoitteen vaikutuksista .
Oleellisia muutosesityksiä ovat laillisen lähteen vaatimuksen poistaminen ja ilman ansiotarkoitusta tehtävän piratismin rangaistavuuden poistaminen .
– Käytännössä tämä laillistaisi verkkopiratismin ja vapauttaisi piraattipalvelujen ylläpitäjät vastuusta .
Vaikka joku pyörittäisi maan suurinta piraattisivustoa , ei siitä seuraisi korvausvelvollisuutta , mikäli käyttäjät lataavat teokset palvelimelle itse .
Huikea liikeidea : otetaan ilmaiseksi ja myydään rahalla .
