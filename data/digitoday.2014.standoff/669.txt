LinkedIn torjuu valekäyttäjiä tuomioistuimen avulla
Ammattilaisten yhteisö- ja työpaikkapalvelu LinkedIn on kyllästynyt tuhansiin valeprofiileihin ja hakee apua oikeuslaitokselta .
LinkedIn -ammattilaisyhteisö , jossa on 259 miljoonaa ammattiprofiilia , on nostanut kanteen kalifornialaisessa tuomioistuimessa tuntemattomia henkilöitä vastaan .
Kanteen mukaan henkilöt ovat vastoin palvelun käyttäjäsopimusta ja vastoin lakia keränneet palvelun jäsenistä tietoja ja perustaneet tuhansia valeprofiileja .
LinkedInin mukaan valeprofiilien perustajat ovat vuokranneet resursseja Amazonin pilvipalveluista tiedonkeräysbottien ajamiseksi .
Se haluaa oikeudelta luvan selvittää , kuka Amazonin palveluja on ostanut .
Kanteen mukaan valeprofiilien perustajat käyttävät laittomasti LinkedInin resursseja ja vahingoittavat yrityksen mainetta viemällä käyttäjien tietoja ja rapauttamalla sen luotettavuutta .
Fortune 100 -listalla olevista suuryrityksistä 90 käyttää LinkedIniä hakiessaan sopivia ehdokkaita avoimiin työpaikkoihin , Telegraph kirjoitti .
