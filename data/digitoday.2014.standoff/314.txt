Qualcomm menetti ison Snapdragon-tilauksen - antoi tulosvaroituksen
Samsungin tuleva lippulaivapuhelin Galaxy S6 ei nähtävästi käytä Qualcommin mobiilisuoritinta .
Qualcomm kertoi keskiviikkoisen tulosjulkistuksen yhteydessä , että suuri asiakas on päättänyt olla käyttämättä sen Snapdragon 810 -suoritinta .
Samsungin päätöstä turvautua omaan Exynos-suorittimeensa seuraavassa huippupuhelimessaan on tiedetty odottaa sen jälkeen , kun uutistoimisto Bloomberg muutama päivä sitten kertoi Qualcommin sirun kuumenemisongelmasta .
Älypuhelimen julkistuksen odotetaan tapahtuvan maaliskuun alun Mobile World -tapahtumassa Barcelonassa , Cnet kirjoitti .
Qualcommin johtajat puolustivat voimakkaasti Snapdragon 810 -suoritinta .
Heidän mukaansa se tulee käyttöön yli 60 eri laitteessa .
Se on jo markkinoilla LG G Flex 2 ja Xiaomi Mi Note Pro -älypuhelimissa .
Suuren tilauksen menettäminen pani Qualcommin antamaan tulosvaroituksen , mikä johti sen osakkeen kahdeksan prosentin syöksyyn jälkimarkkinoilla .
65,22 dollarin hinta on matalin vuoteen .
Lasku tapahtui huolimatta siitä , että yrityksen neljännesvuositulos ylitti markkinoiden odotukset .
Tulosvaroituksen vaikutti myös MediaTekin , Marvellin ja Intelin suunnalta tuleva koveneva hintakilpailu ja se , että Snapdragonin kaltaisten integroitujen piirisarjojen suhteellinen myynti on laskenut Applen päätettyä turvautua omiin suorittimiinsa ja ostaa Qualcommilta vain modeemisiruja .
Qualcommin loka-joulukuun liikevaihto kasvoi edellisvuodesta seitsemän prosenttia 7,1 miljardiin dollariin .
Liikevoitto oli kaksi miljardia dollaria kun se vuotta aikaisemmin oli 1,9 miljardia dollaria .
Qualcomm ilmoitti myös , että seuraavan sukupolven Snapdragonissa käytetään sen omaa Krait-suoritinta .
810-piirisarjassa käytettiin ARM:lta lisensoitua suoritinta , joka tarjosi kypsemmän 64-bittisen ratkaisun .
