HP myi patenttejaan — mukana älypuhelimien vakio-ominaisuus
Mobiilisirujen kehittäjä Qualcomm täydensi patenttisalkkuaan ostamalla Hewlett-Packardilta yritysostojen mukana tulleita patentteja .
Mukana oli muun muassa puhelin hylkääminen tekstiviestillä .
Qualcomm kertoi tiedotteessaan torstaina ostaneensa Hewlett-Packardilta 1400 amerikkalaista patenttia ja 1000 muissa maissa maissa rekisteröityä patenttia .
Se ei paljastanut patenttisalkuista maksettua hintaa .
Patentit ovat tulleet HP:lle yritysostojen yhteydessä .
Niissä elää edelleen Palmin , Bitfonen ja Compaqin osaaminen .
Qualcomm sanoi patenttien joukossa olevan mobiilikäyttöjärjestelmän alalta muun muassa patentti , joka kattaa tulevan puhelun hylkäämisen tekstiviestillä ja hälytyksen aktivoimisen sijainnin perusteella .
Ominaisuus löytyy käytännössä jokaisesta älypuhelimesta .
HP osti älypuhelimien ja elektronisten kämmeköiden valmistajan Palmin vuonna 2010 1,2 miljardilla dollarilla .
Se myi Palmin suositun WebOS-käyttöjärjestelmän korealaiselle LG:lle .
Bitphone , jonka HP osti 2007 , teki mobiililaitteiden hallintajärjestelmiä .
Pc-valmistaja Compaqin HP hankki vuonna 2002 .
Sen tuotteisiin kuului myös käsitietokone iPaq .
Asiasta kirjoitti muun muassa UT San Diego .
