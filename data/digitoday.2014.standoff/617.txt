Rikastuuko suomalaisteini Lizard Stresserin myynnillä ?
Sonyn ja Microsoftin peliverkot kaatanut Lizard Squad ryhtyi tiistaina myymään palvelunestohyökkäyksiä .
Pienen ja lyhyen hyökkäyksen saa kuudella dollarilla , isot voivat maksaa 500 dollaria .
Nimimerkkiä dragon käyttävä Lizard Squadiin jäsen kertoi Daily Dotille , että Sonyn PlayStation Networkia ja Microsoftin Xbox Livea vastaan tehdyt hyökkäykset olivat vain massiivinen Lizard Stresser -palvelun markkinointikampanja .
Palvelunestohyökkäysten hinnoittelusta uutisoi muun muassa PCMag , joka ei linkannut myyntisivulle .
Britanniassa poliisi otti kiinni yhden henkilön epäiltynä osallisuudesta pelikonsoliverkkoja joulupäivänä tehtyyn hyökkäykseen .
Yhdysvalloissa FBI on kuulustellut ainakin yhtä epäiltyä .
Washington Post viittasi myös suomalaisen “ Ryanin ” haastatteluun .
Hänen mukaansa mukaan Lizard Squad on lopettanut hyökkäyksen pelikonsoliverkkoja vastaan ja keskittyy nyt Tor-verkon haltuunottoon .
Tor-anonymisointiverkon ylläpitäjien mukaan suurista puheista huolimatta Lizard Squadin merkitys on pieni ja kattaa vain yhden prosentin verkon liikenteestä .
Twitter-viesteissä " Ryan " väitettiin otetun kiinni , mitä hyöstettiin syytöksellä siitä , että että hän saa elellä valtion kustannuksella samalla kun hän rikastuu Lizard Stresserin tuomilla voitoilla .
Eräs toinen Ryaniin liittyvä tviitti kertoi , että häntä epäillään myös vuoden 2013 luottokorttirikoksesta .
Muokkaus : " Ryanin " kiinniottoon liittyvää väitettä korjattu .
