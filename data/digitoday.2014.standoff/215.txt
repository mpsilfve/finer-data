Jättääkö Microsoft odotetun Windows Phone -päivityksen julkaisematta ?
Microsoft saattaa tehdä Windows Phonen kanssa saman tempun kuin Windows 8.1:n kohdalla , Nokia Power User ennakoi .
Nokia Power User -sivuston mukaan Microsoft ei aio julkaista Windows Phone 8.1 Update 2:ta .
Tämä johtuu siitä , että seuraava mobiilikäyttöjärjestelmä , " Windows 10 Mobile " , on jo liian lähellä ja Microsoft haluaa pitää hypen sen ympärillä .
NPU:n mukaan Windows Phone 8.1 Update 2 olisi kuitenkin valmis , mutta sen ominaisuudet siirrettäisiin mukaan seuraavaan käyttöjärjestelmäpäivitykseen .
Microsoft aikoo pitää lehdistötilaisuuden 21. tammikuuta Redmondissa , jossa käytäisiin läpi tulevaa mobiilikäyttöjärjestelmää , sen ominaisuuksia sekä julkaisuaikataulua .
Lisäksi luvassa olisi Windows 10 Mobilen esiversio siitä kiinnostuneille käyttäjille .
Näillä näkymin Windows Phone 8.1 Update 2:ta odottavat asiakkaat todennäköisesti joutuvat pettymään .
Samalla tavalla kävi myös Windows 8.1 Update 2:ta odottaville Windows 8.1 -käyttäjille .
Microsoft siirsi Windows 8.1 Update 2:een luvatut päivitykset ja parannukset osaksi uutta Windows 10:aa , eikä luvattua ominaisuuspakettia koskaan julkaistu .
Asiasta kertoi muun muassa Softpedia .
