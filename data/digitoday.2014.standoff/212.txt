Tällainen on Facebookin työpaikkaversio — yksi tärkeä ominaisuus puuttuu
Kokeiluvaiheeseen siirtyneessä Facebook at Workissa ei ole ainakaan vielä mahdollisuutta asiakirjojen yhteismuokkaukseen .
Yhteisöpalvelu Facebookin uusi Facebook at Work -palvelu on siirtynyt kokeiluvaiheeseen .
Palvelu on tällä hetkellä tarjolla vain rajatulle käyttäjäryhmälle , eikä sitä pääse lataamaan vapaasti .
Palvelusta uutisoineiden Re/coden ja Techcrunchin mukaan Facebook at Work muistuttaa ulkoisesti tavallista Facebookia .
Tarjolla on uutisseinä , pikaviestitoiminnot sekä ryhmät , kuten tavallisessakin Facebookissa .
Palvelu kuitenkin sulkee perheen ja työpaikan ulkopuoliset kaverit pois , sillä sitä voi käyttää vain kollegoiden kanssa .
Facebook at Workista puuttuu tällä hetkellä asiakirjojen muokkaamisen mahdollistava toiminto , jollainen esimerkiksi Googlella ja Microsoftilla on .
Ominaisuus on yrityskäytössä hyvin tärkeä .
Palvelua käytetään verkkoselaimella tai erillisellä mobiilisovelluksella , jollainen on olemassa iOS:lle ja Androidille .
Työ- ja siviilitileillä on eri käyttäjätunnukset , mutta niiden välillä vaihteleminen on mahdollista .
Tilit voi myös linkittää toisiinsa .
Facebookin yritysversiossa ei ole mainoksia , eikä palvelun ansaintalogiikkaa ole vielä kerrottu .
Ainakin testivaiheessa mukana olevat yritykset saavat käyttää palvelua ilmaiseksi .
Facebook ei ole kertonut , milloin palvelu tulee kaikkien halukkaiden saataville .
Se haastaa markkinoille tullessaan muun muassa Slackin sekä Microsoftin Yammerin .
