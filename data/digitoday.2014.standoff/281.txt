Vihdoinkin kilpailua — satelliittimokkula tuo wlanin puhelinverkkojenulkopuolelle
Satelliittiyritys Iridium ei halua jättää älypuhelimien langattomia lähiverkkoyhteyksiä kilpailijansa Globalstarin markkina-alueeksi .
Se julkisti oman Go-palvelunsa , joka myös tähtää kuluttajamarkkinoille .
Globalstar lupaa älypuhelimille ja taulutietokoneille wlan-pohjaisia yhteyksiä myös sellaisiin tilanteiseen ja sellaisille alueille , joissa tavalliset matkapuhelinverkot eivät ole käytettävissä .
Se odottaa lupaa voimakastehoiselle wlan-verkolle Yhdysvaltain viestintävirastolta .
Iridium julkisti keskiviikkona älypuhelimen hinta- ja kokoluokassa olevan satelliittireitittimen ja tarjoaa siihen jälleenmyyntiverkoston kautta palveluita , joiden se uskoo kelpaavan nykyistä suuremmalle käyttäjäjoukolle .
Satelliittimokkulaa voi käyttää wlan-tukiasemana jopa viidelle wlan-laitteelle .
Iridium Go maksaa 800 dollaria ja sen on määrä tulla myyntiin kesään mennessä , uutisoi FierceWireless , joka GigaOmiin viitaten kertoi palvelun minimihinnan olevan noin 35 dollaria kuukaudessa .
Iridiumin toimitusjohtajan Matt Deschin mukaan minimipalvelu voisi sisältää esimerkiksi 150 sähköpostia , 15 puheminuuttia ja tietyn määrän säätieto- ja kuvalatauksia .
Rajoittamattoman palvelun hinta voisi olla 115 dollaria .
Lopullisen hinnoittelun tekevät jälleenmyyjät .
Satelliittiyhtiön tiedotteen mukaan Iridium Go on myös alusta , jota tarjotaan ulkopuolisille sovelluskehittäjille .
