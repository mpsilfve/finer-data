Jäikö tärkeä Android-päivitys väliin ?
Facebook-tilisi voi olla vaarassa
Miljoonissa Android-puhelimissa on tietoturva-aukko , jonka avulla hyökkääjät pääsevät Facebook-tilille .
Aukon voi paikata päivityksellä tai poistamalla selaimen käytöstä .
Miljoonissa käytössä olevissa Android-puhelimissa on aukko , jota käyttämällä hakkerit voivat päästä muokkaamaan uhrin Facebook-tiliä .
Mahdollisesti vaarallinen tietoturva-aukko on Android-puhelimissa , joiden käyttöjärjestelmä on vanhempi kuin Googlen Android 4.4 , eli niin sanottu KitKat-versio , kertoo TrendMicro-tietoturvayhtiö blogissaan .
Yhtiön tutkijat ovat huomanneet , että tietoturva-aukkoa käytetään hyväksi .
Aukko löytyy puhelimissa valmiina olevasta verkkoselaimesta .
Yksi Android-puhelimien tietoturvamenetelmistä on Same Origin Policy ( SOP ) , jonka tehtävä on varmistaa , ettei verkkosivujen kautta voida ladata ulkopuolista koodia .
Android 4.4 -käyttöjärjestelmää vanhemmissa versioissa tämän tarkistuksen pystyy kuitenkin ohittamaan .
Käytännössä Android-puhelimellaan Facebookia käyttävä voidaan huijata linkin kautta verkkosivulle , jonka kautta hyökkääjä onnistuu lataamaan puhelimelle JavaScript-tiedoston .
Tämän avulla hyökkääjä voi esimerkiksi lisätä uhrin Facebook-tilille ystäviä , tykätä ja seurata Facebook-sivuja sekä muokata uutisvirtaan tilattuja Facebook-tilejä .
Hyökkääjä voi myös kerätä Facebookin analytiikkatietoja käyttäjästä , kuten tämän sijaintitietoja .
Samoin hyökkääjä voi päästä lukemaan käyttäjän tietoja sekä julkaisemaan päivityksiä tämän tilillä .
Google on julkistanut korjaavan päivityksen jo syyskuussa , mutta Trend Micron mukaan monet eivät ole pystyneet asentamaan sitä , koska operaattorit tai puhelinvalmistajat eivät ole jakaneet sitä puhelimien käyttäjille .
Toinen keino torjua hyökkäys on poistaa Android-puhelimen oletusselain käytöstä puhelimen asetuksista .
