Lenovo ohitti HP:n kutistuvilla pc-markkinoilla
Maailman pc-toimitukset kutistuivat viime vuonna 10 prosenttia 314 miljoonaan .
Kiinalainen Lenovo jaksoi kuitenkin uurastaa viime vuonna kehityksen ja markkinoinnin parissa ja otti maailman suurimman pc-toimittajan aseman .
Markkinatutkimusyritys IDC:n viime viikolla valmistuneiden alustavien lukujen mukaan pc-toimitusten määrä on laskenut nyt seitsemän peräkkäistä neljännestä eikä edes joulun ostoskausi tuonut siihen muutosta .
Loka-joulukuussa toimitettiin 82 miljoonaa laitetta kun vuoden 2012 vastaavalla jaksolla toimitusmäärä oli 87 miljoonaa .
Pc-toimitusten supistuminen koskee erityisesti kuluttajasektoria , jossa ostajat panevat rahansa älypuhelimiin ja taulutietokoneisiin pc:iden asemesta .
Lenovo vahvisti globaalia johtoaan menestymällä erityisesti Euroopan ja Lähi-idän alueella , Japanissa ja Latinalaisessa Amerikassa .
IDC:n mukaan Lenovo on jatkanut aggressiivisesti leveällä tuotetarjonnalla , joustavalla toiminnalla ja kiinnittämällä huomioita kanavien kehittämiseen .
HP:n kanavat sen sijaan suhtautuivat varovaisemmin avainmarkkinoihin ja yrityksen neljännen vuosineljänneksen toimitukset kutistuivat Yhdysvalloissa yli 12 prosenttia viime vuodesta .
Seuraavaksi suurimmat toimittajat olivat Dell , Acer ja Asus .
Ainoastaan Lenovo pystyi kasvattamaan toimitusmääriään vuoden aikana .
Lenovon markkinaosuus oli 17,1 prosenttia ja HP:n 16,6 prosenttia .
