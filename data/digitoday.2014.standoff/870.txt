Melua ja stressiä : Kansallispuisto kielsi lennokit
Yosemiten kansallispuistoon on turha mennä enää pöristelemään miehittämättömillä ilma-aluksilla .
Yosemiten kansallispuisto Kaliforniassa ilmoitti viikonloppuna uudesta linjauksesta miehittämättömiä lentokonejärjestelmiä eli lennokkeja kohtaan .
Ne on nyt kielletty kaikkialla puiston alueella .
Lennokkeja on voinut bongata puistossa yhä enemmän ja niiden tekemisiä on ilmeisesti katseltu jo ihan tarpeeksi .
Lennokeilla on esimerkiksi kuvattu kiipeilijöitä ja maisemia pitkin yli 3000 neliökilometrin puistoa .
– Lennokit voivat olla äärimmäisen meluisia ja vaikuttaa luonnolliseen äänimaisemaan .
Lennokit voivat myös vaikuttaa muiden vierailijoiden luontokokemukseen synnyttämällä ympäristön , joka ei edistä luontomatkailua , tiedotteessa sanotaan .
Lennokit myös häiritsevät pelastusoperaatioita ja voivat olla haitallisia eläimistölle kuten kallioseinämillä pesiville muuttohaukoille .
Hyötyjä ja haittoja
Sekä kauko-ohjatut että itsenäiset lennokit ovat ahkeran keskustelun alla eri piireissä : Facebook esimerkiksi haluaisi käyttää niitä internet-yhteyksien le vittämiseen laajoille alueille eri puolilla maailmaa .
Amazon.com taasen kaavailee lennokeista uudenlaista tapaa toimittaa verkko-ostoksia asiakkaille .
Toisaalla ollaan puolestaan huolestuneita lennokkien potentiaalista aiheuttaa tuhoa terroristien käsissä .
Lennokkien vaaroista saatiin erikoinen esimerkki äskettäin , kun suomalaissyntyinen urheilija sanoi saaneensa sellaisen päähänsä Australiassa .
