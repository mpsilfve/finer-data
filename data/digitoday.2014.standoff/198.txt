Jolla : Näin Sailfish uudistuu
Sailfish-käyttöjärjestelmä uudistuu merkittävästi alkaneena vuonna , suomalainen Jolla ennakoi .
Jolla-älypuhelinta myynyt ja sittemmin tabletteihin laajentanut Jolla kertoi kehitysnäkymiään blogissa .
Ohjelmistojohtaja Marc Dillonin mukaan lähtökohtana on tehdä Sailfishistä skaalautuva mobiilikäyttöjärjestelmä , jota voi ajaa erilaisissa ja erikokoisissa laitteissa .
– Kehitys tuo mukanaan myös uusitun käyttöliittymän , Dillon kirjoittaa .
Uudistuksia on tarkoitus esitellä maaliskuussa Barcelonan MWC-messuilla .
Kehitystyön tavoitteena on parantaa käyttäjäkokemusta sekä puhelimessa että tabletissa , vahvistaa käyttöjärjestelmän ydintä ja tehdä koodipohjasta helpommin hallittava .
Tällä hetkellä työskennellään muun muassa järjestelmäpäivitysten ja suorituskyvyn parantamiseksi .
Muita painopisteitä ovat yksityinen selaus , mediasoittimen käyttö lukitulla näytöllä ja usb-kytkentä käyttöliittymässä .
Myös bugien korjaaminen kuuluu päivittäiseen työhön .
Jollassa näyttää siis olevan paljon tekeillä yhtiöksi , jonka tarinan väitettiin olevan lopussa .
Toki Dillon jätti kertomatta kiinnostavia seikkoja , kuten tarkemman aikataulun huhti–kesäkuussa saapuvalle tabletille .
Ja Jolla on myös tuntenut ankaran älypuhelinkilpailun nahoissaan alentaen puhelimensa hintaa jopa sadalla eurolla joulukuussa .
