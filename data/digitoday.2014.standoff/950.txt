Palikkapeli pulassa Turkissa — onko liian väkivaltainen ?
Turkissa pohditaan vakavasti Minecraftin väkivaltaisuutta .
Siis Minecraftin ?
Sarjassamme liikaa aikaa : Turkin hallitus miettii , onko Euroopassa alle 7-vuotiailta kielletty Minecraft liian väkivaltainen peli maan markkinoille .
Aloitteen teki turkkilainen journalisti , jonka mielestä Minecraft on aivan liian väkivaltainen peli , koska siinä saa pisteitä tappamalla muita pelaajia – jopa naisia !
Nyt Turkin sosiaaliministeri Aysenur Islam on asettanut työryhmän tutkimaan , onko Minecraft todella liian väkivaltaista ja hurmeista viihdettä .
Jos peli todetaan syylliseksi , saattaa sitä odottaa koko maan kattava kielto .
Pelien ikärajoihin perehtynyt The Pan European Game Information -ryhmä ( PEGI ) myöntää Minecraftin olevan väkivaltainen , mutta epärealistisella tavalla .
Lisäksi turkkilaisen pelilehden journalisti Kaan Gezer paljastaa , ettei hän muista koskaan nähneensä lapsen napanneen miekkaa ja hyökänneen ihmisten kimppuun Minecraftin takia .
Gezerin mukaan tällaiset aloitteet ovat aiheuttaneet Turkissa peliteollisuuden pysähtyneisyyden ja niistä tulisi pyrkiä eroon niin nopeasti kuin mahdollista .
Minecraft on supersuosittu peli maailmalla .
Sillä on jo 100 miljoonaa rekisteröitynyttä pelaajaa , minkä lisäksi peliä käytetään usein opetusvälineenä kouluissa esimerkiksi Britanniassa .
Turkin hallituksen kaavailuista kertoo muun muassa BBC .
