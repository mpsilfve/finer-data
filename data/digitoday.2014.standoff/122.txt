" Omenavyöry " peitti Lumiat Suomessa
Amerikkalainen Apple ja korealainen Samsung nauttivat suomalaisten suosiosta viime vuonna .
Applen älypuhelimen iPhonen eri mallit nousivat suurimpien operaattoreiden myyntitilastojen kärkeen Suomessa viime vuonna .
Sen sijaan Lumiat jäivät tiukimmasta kärjestä , jonne puski korealainen Samsung .
Soneralla viime vuoden myydyin puhelin oli Applen iPhone 5S , jota seurasi kesällä loppuun myyty iPhone 4S .
Kolmanneksi suosituin puhelin oli Samsung Galaxy Trend Plus .
Neljäs oli Nokia Lumia 625 .
Kilpailija Elisan viime vuonna yksityisasiakkaille eniten myymä puhelin oli Samsung Galaxy Trend Plus .
Seuraavaksi tuli iPhone 5S ja tämän jälkeen Samsung Galaxy S4 Mini .
Viidenneksi ylsi Nokia Lumia 520 .
– Nokian ja Microsoftin Lumiat jäivät omenavyöryn alle ja etenkin androidien yliajamiksi .
Tämä näkyi vahvasti myös yrityspuolella ; Nokia ei enää ole ainoa merkki suomalaisten yritysten hankinnoissa , kuten se pitkään oli , kertoo johtaja Jorma Niemelä Elisan yritysasiakasyksiköstä tiedotteessa .
DNA:n mukaan sen viime vuonna eniten myymiä puhelimia olivat myös Samsungin Galaxy - mallit ja iPhone 5S .
Nokian kehittämistä laitteista kunnostautui Lumia 520 .
Pukinkonttiin omenoita
Sekä Soneralla että Elisalla joulukuun myydyimmäksi puhelimeksi kohosi Applen uutuusmalli iPhone 6 .
Se ponnisti Suomen myyntikärkeen jo lokakuussa syyskuisen julkistuksen jälkeen .
– iPhonet olivat selvästi tämän joulun ykköslahjoja , toteaa Soneran laiteliiketoiminnasta vastaava Markku Saranpää tiedotteessa .
DNA:n viiden myydyimmän puhelimen joukossa oli viisi Samsungin mallia .
Niiden välissä oli Applen iPhone 6 sijalla kolme .
Lumia 530 ylsi joulukuussa sijalle kuusi .
– Edulliset ja tehokkaat 4G-puhelimet ovat nousemassa käytännössä koko kansan suosikeiksi , mutta niitä hankitaan aivan erityisesti lasten ja nuorten käyttöön , sanoo DNA Kaupan toimitusjohtaja Sami Aavikko .
