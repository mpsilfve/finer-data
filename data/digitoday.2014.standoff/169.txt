FCC ajaa internetin puolueettomuutta — vastustaja lupaa maailmansotaa
Presidentti Barack Obamalla ei ole enää mitään menetettävää .
Hänen hallituksensa alainen liittovaltion viestintäkomissio FCC aikoo hyväksyä Obaman ehdottamaa internetin kovaa puolueettomuutta tarkoittavan esityksen .
FCC:n puheenjohtaja Tom Wheeler paljasti keskiviikkona Wired-julkaisussa pääosat ehdotuksestaan internetin sääntelyksi .
Hänen on määrä esitellä suunnitelma kokonaisuudessaan viisihenkiselle FCC:n komissiolle tänään torstaina .
Kaksi republikaanista jäsentä aikoo vastustaa esitystä , mutta puheenjohtaja Wheelerin ja kahden demokraattisen jäsenen tuella se mennee läpi .
Wheelerin esitys on selvä voitto internetin puolueettomuutta ajaneille ja selvä tappio suurille tele- ja kaapelioperaattoreille .
Esityksen ydinkohta on se , että internetin sääntely siirretään televiestintälain toiseen kategoriaan , jossa FCC:llä on suuret valtuudet .
Tämän muutoksen läpivienti voi törmätä republikaanien hallitsemaan kongressiin .
Wiredissä Wheeler viittasi 1960-luvun sääntelyyn , jossa AT&T määrättiin hyväksymään myös muiden valmistajien laitteita televerkkoon .
Internetin sääntelystä on väännetty kättä jo kymmenen vuotta , The Verge muistutti .
FCC hävisi sääntelyoikeudet Verizonin nostamassa oikeusjutussa , jonka mukaan FCC:llä ei ollut oikeutta käyttää televiestintälain toisen kategorian määräysvaltaa ensimmäisen kategorian alaiseen internetliikenteeseen .
Wheelerin mukaan uusi ehdotus varmistaa sen , etteivät internetoperaattorit pääse hylkimään tai suosimaan liikennettä ja että netin käyttäjät voivat mennä minne haluavat ja milloin haluavat .
Suuria verkko-operaattoreita edustava , FCC:n entinen puheenjohtaja Michael Powell nousi heti barrikadeille Wheelerin esitystä vastaan .
Hänen mukaansa internetin vieminen Title II:n alaisuuteen merkitsee kolmatta maailmansotaa .
