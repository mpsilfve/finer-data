Obamacare yllätti pääsemällä alkuperäiseen tavoitteeseen
Presidentti Barack Obaman hallituskauden pääsaavutuksena pidetty sairausvakuutusuudistus näyttää päässeen alkuperäiseen minitavoitteeseen suuresta vastustuksesta ja teknisestä kompuroinnista huolimatta .
Valkoinen talo hyrisi tyytyväisyydestä raportoidessaan , että Obamacareksi kutsuttu uudistus näyttää saavuttaneen seitsemän miljoonan vakuutetun tavoitteen maaliskuun loppuun mennessä .
Välillä tavoite näytti mahdottomalta ja se laskettiinkin kuuteen miljoonaan .
Lain mukaan kaikkien amerikkalaisten oli hankittava itselleen sairausvakuutus maaliskuun loppuun mennessä .
Monet heräsivät asiaan vasta viime päivinä , ja liittovaltion ja osavaltioiden rekisteröimispalvelut ylikuormittuivat maanantaina eivätkä toimineet kunnolla .
Viranomaiset ilmoittavat , että rangaistusmaksulta välttyy , jos voi osoittaa yrittäneensä hankkia vakuutuksen määräaikaan mennessä .
Lopullinen luku sairausvakuutusten hankkijoista selviää vasta viikkojen kuluttua .
Seitsemän miljoonaa oli raja , joka mahdollistaa vakuutusyhtiöille osallistujien vakuuttamisen sovituilla hinnoilla , BBC uutisoi .
Ennusteet , joiden mukaan Obamacare-vakuutusta hakevat ensin vanhat ja jotain tautia sairastavat , pitivät hyvin paikkansa .
Lain mukaan vakuutusyhtiöiden pitää hyväksyä kaikki vakuutusten hakijat .
Vakuutusyhtiöiden suosimien alle 35-vuotiaiden osuus on noussut 27 prosenttiin .
