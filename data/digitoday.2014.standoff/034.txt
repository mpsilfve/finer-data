Lenovon maksama kauppahinta on puhdasta voittoa Googlelle
Google osti Motorola Mobilityn vuonna 2012 12,5 miljardilla ja myi sen 2,9 miljardilla dollarilla .
Silti se teki kolme miljardia voittoa .
Motorolan osto- ja myyntihinnan välinen 9,6 miljardin dollarin erotus voi näyttää pahalta tappiolta Googlelle .
Itse asiassa Google teki hyvän tilin Motorolan kaupoissa .
Avain on Motorolan patenttisalkussa , jonka arvoksi Google arvioi alun perin 5,5 miljardia dollaria .
Google pitää itsellään suurimman osan patenttisalkun sisällöstä .
Talouslehti Forbesin laskelmien mukaan Motorola on ollut hyvin tuottava sijoitus Googlelle siitä huolimatta , että se ei saanut Motorolan puhelimia lentoon .
Motorolan mukana Google sai 3,2 miljardia käteistä ja 2,4 miljardin edestä verovähennyksiä .
Lisäksi se on myynyt kaupassa tulleen digiboksidivisioonan Arris Groupille 2,3 miljardilla dollarilla ja tehtaat Flextronicsille 75 miljoonalla dollarilla .
Yrityskaupan kokonaiskustannus oli siis 3,85 miljardia dollaria .
Motorolan ylläpitäminen ei tietenkään ollut ilmaista , mutta parin miljardin tappioiden jälkeen Google näyttää saaneen kaupasta kolmen miljardin dollarin voiton .
Googlen toimitusjohtaja Larry Page kommentoi Motorolan myyntiä yritysblogissa sanoen , että älypuhelinmarkkinoista on tullut niin kovasti kilpailtuja , että niillä täytyy toimia täysillä resursseilla ja sen takia Motorolalla voi olla paremmat menestymisen mahdollisuudet Lenovon osana .
