Tekniikkajättien rekrytointikartelli käymässä kalliiksi
Piilaakson jättiyritysten rekrytointikartellijutussa neuvottelema uusi sopimus maksaa niille 90 miljoonaa dollaria enemmän kuin edellinen , oikeuden hylkäämä sopimus .
Apple , Google , Intel ja Adobe ovat tarjoutuneet maksamaan yli 60\_000 työntekijälle yhteensä 415 miljoonaa dollaria .
Tämän on määrä korvata yritysten sopiman keskinäisen rekrytointikiellon aiheuttamaa palkkatason alenemista .
Tuomari Lucy Koh’n harkittavaksi esitetyn sopimuksen yksityiskohdat tulivat julkisuuteen oikeudelle jätetyistä asiakirjoista .
Tuomari Koh hylkäsi aikaisemman 324 miljoonan dollarin korvausesityksen riittämättömänä .
Korvaussopimuksessa yritykset nimenomaan kieltäytyvät myöntämästä syyllistyneensä mihinkään lain vastaiseen toimintaan .
Ne haluavat välttää suurta oikeudenkäyntiä , sillä jo tähän mennessä joukkokannetta ajava työntekijäpuoli on pystynyt osoittamaan rekrytointikartellin olemassaolon muun muassa Applen ja Googlen johtajien välisillä sähköposteilla .
Asiasta kirjoitti muun muassa NBCNews .
