Nyt tarkkana : Flashilla hyökätään eikä korjausta ole
Adoben Flash Playerissa on korjaamaton haavoittuvuus , jota käytetään hyökkäyksissä .
Uutisen alku on kuin suoraan monesta muusta Digitodayn jutusta , jotka koskevat Adoben Flash-ohjelmistoa ja sen haavoittuvuuksia .
Mutta se ei tee tästä tapauksesta yhtään sen vähäpätöisempää .
Ohjelmistoyhtiö Adobe Systems kertoi torstaina illalla avonaisesta aukosta , jolla levitetään haittaohjelmia murrettujen verkkosivujen kautta .
Aukko koskee Flash Player -toisto-ohjelmistoa ja sitä on hyödynnetty Internet Explorer- ja Firefox-selainten kautta Windows-ympäristössä .
Haavoittuvuudesta tiedotti Viestintäviraston kyberturvallisuuskeskus perjantaina .
Hyökkääjä voi aukon kautta kaapata uhrin tietokoneen omiin tarkoituksiinsa .
Adobe ennakoi korjaavansa haavoittuvuuden viikolla 5 .
Kyseessä on siis ensi viikko .
Sillä välin käyttäjien kannattaa huolehtia , että toinen Flash Playerin haavoittuvuus on paikattu omasta koneesta .
Siihen Adobe julkaisi korjauksen torstaina .
