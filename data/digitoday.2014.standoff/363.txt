Nokia rahoittaa amerikkalaisoperaattoria 800 miljoonalla dollarilla
Nokia rahoittaa amerikkalaista matkapuhelinoperaattoria 800 miljoonalla dollarilla .
Rahoituksella on suomalaisen pankin tuki ja operaattorin takuu .
Yhdysvaltain kolmanneksi suurin matkapuhelinoperaattori Sprint paljasti yli vuosi toimitussopimusten julkistuksen jälkeen suuren Spark-hankkeensa rahoituskuvioita .
2,5 gigahertsin taajuutta käyttävän lte-verkon rakennukseen se on saanut rahoitusta verkkolaitetoimittajilta yhteensä 1,8 miljardia dollaria .
Suurin toimittajarahoittaja on Nokia Networks , joka panee hankkeeseen 800 miljoonaa dollaria .
Samsung rahoittaa hanketta 750 miljoonalla dollarilla ja Alcatel-Lucent 250 miljoonalla dollarilla .
Lisäksi kanadalainen sijoittaja on tuonut hankkeeseen 300 miljoonaa dollaria .
Nokian ja Alcatel-Lucentin rahoituslaina on määrä maksaa takaisin vuonna 2021 ja Samsungin vuonna 2022 .
RCR Wirelessin mukaan toimittajalainat tulevat kunkin toimittajamaan omien pankkien kautta ja niillä on Sprintin takuu .
Verkkolaitetoimittajien kilpailussa toimittajalainoitus näytteli ratkaisevaa osaa 2G- ja 3G-verkkojen rakennusbuumien aikaan .
Siitä koitui suuria vaikeuksia monille toimittajille ja sen rooli verkkojen rahoituksessa kutistui huomattavasti .
Sprint , josta 80 prosenttia omistaa japanilainen Softbank , tähtää Spark-hankkeessa “ tokiomaiseen verkkopeittoon ” .
Alun perin Sparkin piti kattaa myös harvaan asutut alueet , mutta operaattorin uusi toimitusjohtaja Marcelo Claure sanoi äskettäin , että verkonrakennus keskittyykin tiheästi asutuille kaupunkialueille , joissa verkkoihin on odotettavissa ruuhkia .
