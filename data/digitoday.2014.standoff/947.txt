Venäjä sensuroi Facebookia : Se siitä protestisivusta
Facebook on sulkenut Venäjän opposition mielenosoituksesta kertovan sivun .
Sulkemista vaati Venäjän mediavalvoja .
Venäjän mediaa valvova viranomainen kertoi tänään , että Facebook on sen pyynnöstä sulkenut sivun , joka kannusti ihmisiä osallistumaan opposition mielenosoitukseen .
Viranomainen sanoi pyrkivänsä poistamaan vastaavat viestit myös Venäjällä suositusta yhteisöpalvelu VKontaktesta ja Twitteristä .
Facebook ei ole kommentoinut tietoja .
Sivusto kertoi mielenosoituksesta , joka on määrä järjestää 15. tammikuuta oppositiojohtaja Aleksei Navalnyin tukemiseksi .
Navalnyitä uhkaa jopa kymmenen vuoden vankeustuomio petoksesta .
Navalnyin tiedottaja sanoi yllättyneensä , että Facebook sulki sivun niin nopeasti .
Facebook ei myöskään ollut yhteydessä mielenosoituksen järjestäjiin .
