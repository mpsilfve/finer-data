EU-oikeus : Piraattipalvelujen esto on ok
Operaattoreiden on oikeuden päätöksellä estettävä pääsy piraattisivustoille , toteaa EU-tuomioistuin ennakkopäätöksessään .
Teleoperaattorien on oikeuden päätöksellä estettävä asiakkaidensa pääsy piraattisivustoille , jotka levittävät tekijänoikeuksilla suojattuja sisältöjä ilman lupaa .
Euroopan unionin tuomioistuin antoi asiasta päätöksen torstaina .
Ennakkopäätöksen mukaan laittomien sivustojen estäminen ei aiheuta operaattoreille kohtuutonta haittaa , eikä se ole ristiriidassa EU:n perusoikeuksien kuten elinkeinovapauden kanssa .
Tuomioistuimen mukaan piraattisivujen esto ei ole myöskään ristiriidassa sananvapauden kanssa , jos " toimenpiteillä ei tarpeettomasti evätä internetin käyttäjiltä mahdollisuutta saada laillisesti saataviinsa käytettävissä olevia tietoja " .
EU-tuomioistuin antoi päätöksensä Itävallan korkeimman oikeuden pyynnöstä .
Itävaltalainen operaattori UPC Telekabel Wien oli valittanut korkeimmalle oikeudelle hovioikeuden päätöksestä , jonka mukaan sen oli estettävä asiakkaidensa pääsy Kino.to-piraattisivustolle .
UPC Telekabelin mukaan estotoimenpiteiden suorittaminen olisi liian kalliista ja niiden kiertäminen helppoa .
Myös Suomessa operaattorit on oikeuden päätöksellä määrätty estämään pääsy Pirate Bay -sivustolle .
Päätös on pysynyt samana myös Elisan , Soneran ja DNA:n valitettua asiasta hovioikeuteen .
EU-tuomioistuimen perusteella päätökseen ei ole näkyvissä muutosta .
Toisaalta Hollannissa korkein oikeus on tehnyt päinvastaisen päätöksen , sillä oikeus piti Pirate Bay -palvelun estoa tehottomana .
