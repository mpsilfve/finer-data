Glass-pioneeri : Tässä ovat älylasien läpimurron edellytykset
Tunnettu Piilaakson teknologiakirjoittaja ja varhainen Google Glassin käyttäjä ennakoi vempaimelle nihkeää alkua .
Google Glass -laitetta viime huhtikuusta lukien käyttänyt Robert Scoble kertoi käyttökokemuksistaan ja ennusti Glassin lähitulevaisuutta .
Lasien on määrä tulla yleiseen myyntiin tänä vuonna .
– Hinta vaikuttaa PALJON .
Mutta olen kuullut , ettei Google pääse alle 500 dollarin vuonna 2014 , joten se tarkoittaa , että Glass on tuhoon tuomittu .
Vuonna 2014 , tarkentaa Scoble The Next Webin kirjoituksessaan .
Scoble sai Glassin käsiinsä toisena päivänä sen jälkeen , kun lasit tulivat Googlen ulkopuolisten saataville 1500 dollarin hintaan .
Robert Scoblen mukaan varsinaiset markkinat alkavat syntyä , kun Glass on kehittynyt parin sukupolven verran ja maksaa alle 300 dollaria .
Se tapahtuu hänen veikkauksensa mukaan vuonna 2016 .
Edes Scoble itse , joka vielä viime keväänä vannoi pitävänsä Glassia päässään joka päivä , ei ole enää viitsinyt pukeutua niihin koko ajan .
Syynä on se , että " lähes jokainen haluaa kokeilla niitä " .
Sinänsä Scoble kyllä pitää Glassista edelleen , mutta toistaiseksi sovellustarjonta on hyvin heikkoa .
Tämän vuoden odotettua julkaisua häiritsevät hänen mielestään myös liian korkeat odotukset ja ostamisen vaikeus .
Glass pitää nimittäin sovittaa jokaiselle käyttäjälle erikseen .
Käyttäjä on salakuvaava kusipää ?
Robert Scoblen mukaan kukaan ei ole kutsunut ainakaan häntä kusipääksi Glassin käyttämisen vuoksi , vaikka tällainen mielikuva lasien käyttäjistä on kieltämättä hieman syntynyt .
Hän ei pidä laitteen kameraa pelottavana salakuv aushuolista huolimatta .
Pelottava on sen sijaan silmäanturi , joka Scoblen lennokkaissa visioissa voisi jopa hälyttää vaimolle , jos mies katselee väärää naista liian pitkään .
Glassin oletetuista terveysvaikutuksista Scoble ei pukahda sanallakaan .
Kenties se tarkoittaa , että ainakaan hän ei ole Glassin ahkerasta käytöstä huolimatta saanut siitä huomattavia oireita , kuten päänsärkyä .
