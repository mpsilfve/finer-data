Sonyn älykakkulat tulivat myyntiin
Sonyn älylasien kehittäjäversiota voi nyt tilata Britanniassa ja Saksassa .
Ensi kuussa ne tulevat myyntiin kahdeksassa muussa maassa .
Sonyn SED-E1 -älylasien kehittäjille tarkoitettu versio maksaa Euroopassa 670 euroa .
Maaliskuussa niitä voi ostaa myös Ruotsissa , Ranskassa , Italiassa , Espanjassa , Belgiassa , Hollannissa , Japanissa ja Yhdysvalloissa .
Lasien kanssa toimiva kehittäjäpaketti SmartEyeglass SDK on saavilla heti .
PCMagin mukaan Sonyn älykakkuloissa käytetään holografista aallonpituutta , jonka avulla informaatio heijastetaan käyttäjän näkökenttään .
Linssit ovat kokonaan läpinäkyvät .
SmartEyeglass toimii yhdessä älypuhelinten kanssa .
Siinä on kolmen megapikselin kamera , kiihtyvyys- ja suunta-anturi , kompassi ja valoisuusanturi .
Kokonaisuuteen kuuluu piuhalla yhdistetty erillinen , kaulukseen kiinnitettävä yksikkö , jossa on akku , kaiutin , mikrofoni , nfc-siru ja kosketusanturi .
Kehittäjille on jo tarjolla Google Playssä muutamia SmartEyeglass-sovelluksia .
Niiden avulla lasit voi kytkeä Twitteriin , Facebookiin , Gmailiin , kalenteriin , rss-syötteisiin ja puhekomentoihin .
Esittelyvideo löytyy täältä .
Kuluttajaversio tulee myyntiin aikaisintaan ensi vuonna .
