Tietokoneille hyökätään jo : " Poista Flash Player tietokoneelta "
Adoben Flash Playerissa on jälleen korjaamaton haavoittuvuus , johon hyökätään aktiivisesti .
Viestintäviraston kehotusta on syytä harkita vakavasti .
Adobe pääsi juuri korjaamasta hyökätyn haavoittuvuuden Flash Playerista , kun uutta jo käytetään hyväksi haitallisten verkkomainosten avulla .
Tietoturvayhtiö Trend Micron mukaan haavoittuvuutta on käytetty tavallisesti luotettavilla verkkosivuilla osana Angler Exploit Kit -levitysjärjestelmää .
Mainoksia on saastutettu haavoittuvuutta hyödyntävällä Flash-objektilla .
Samalla , kun Adobelta odotetaan korjausta , Viestintäviraston Kyberturvallisuuskeskus antaa jykevän neuvonsa Flashin käyttäjille .
– Kyberturvallisuuskeskus suosittelee poistamaan Adobe Flash Player -ohjelmiston tietokoneelta tai kytkemään sen pois päältä verkkoselaimesta .
Neuvo tarkoittaa paitsi tietoturvan paranemista , myös sitä , että moni sisältö verkossa lakkaa toimimasta .
Toisaalta Flashin valta on murenemassa .
Esimerkiksi valtava Flashia käyttänyt videopalvelu Youtube alkoi äskettäin käyttää oletustoistimena html5-tekniikkaa .
Jos kuitenkin haluaa pitää Flashista kiinni , on yhtenä vaihtoehtona selainliitännäinen , joka estää Flash-sisältöjä käynnistymästä ilman erillistä hyväksyntää .
Lisäksi selaimiin löytyy esimerkiksi mainoksia estäviä liitännäisiä , Viestintävirasto neuvoo .
