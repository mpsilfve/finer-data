Google hankki Impermiumin torjumaan roskapostia
Roskapostin torjuntaan erikoistunut tietoturvayritys Impermium sulki kaikki luukut torstaina ja ilmoitti kotisivullaan , että se on siirtynyt Googlen omistukseen .
Kaupassa , jonka Google vahvistaa , mutta jonka arvoa se ei paljasta , Google osti roppakaupalla Yahoolta lähtöisin olevaa osaamista .
Googlen ostaman Impermiumin toimitusjohtaja ja yksi sen perustajista on Mark Risher , joka on aiemmin vastannut Yahoon sähköpostin roskapostin torjunnasta .
Hankkeeseen lähtivät Yahoolta myös tietoturvaosaajat Naveen Jamal ja Vish Ramarao .
Risherin allekirjoittaman lausunnon mukaan yrityksen työntekijät liittyvät Googlella maailman parhaiden roskapostin torjujien joukkoon .
Impermiumilla on mittava asiakasyritysten luettelo .
Sieltä löytyvät muun muassa WordPress , Tumblr , Pinterest , ESPN , CNN ja Washington Post .
Sen oman ilmoituksen mukaan asiakaskanta kattaa 300\_000 nettipalvelua .
Palvelun jatkumisesta olemassa oleville asiakkaille ei ole tietoa .
Googlelta kaupan vahvistus tuli Google+:n vetäjältä Bradley Horowitzilta .
Asiasta uutisoinut Cnet tulkitsi tämän tarkoittavan sitä , että vahvistuksia käytetään laajemmin kuin vain Gmailin roskapostin torjuntaan .
Äskettäin Google avasi oven laajalle roskapostitukselle , kun se päätti sallia yhteisön jäsenten lähettää sähköpostia kaikille seuraamilleen Google+:n jäsenille , joilla on myös Gmail-sähköposti .
Kuka tahansa voi ryhtyä seuraamaan yhteisön jäseniä ilman lupaa .
Vaikka tämä ei onnistu robottien avulla , löytyy Kiinasta ja muista kehitysmaista paljon halpapalkkaisia seuraajia .
