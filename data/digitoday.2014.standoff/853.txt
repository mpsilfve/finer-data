Terrori-isku herätti : Skypeä salakuunneltava
Euroopan unionissa viranomaisille on annettava mahdollisuus kuunnella myös Skypen kaltaisia internet-puheluja , EU-virasto vaatii .
Tällä hetkellä lainsäädäntö internet-puhelujen ja viestipalveluiden seuraamiseen on kovin erilaista eri EU-maissa .
Viranomaisille pitäisi taata paremmat ja yhtäläiset oikeudet kuunnella esimerkiksi nettipuheluita .
Nettipuheluita tarjoavat muun muassa Viber ja Microsoftin omistama Skype .
Kuunteluoikeuksia on esittänyt raportissaan EU-virasto Eurojust , joka koordinoi unionin oikeudellisia asioita .
Viraston mielestä esimerkiksi terroristien asettaminen syytteeseen ja heidän tekojensa tutkiminen on vaikeampaa nykyisten oikeuksien takia .
Nyt kaikkia todisteita , mitä netistä kerätään , ei välttämättä ole mahdollista käyttää oikeudessa .
Internetseuranta on ollut EU:ssa tapetilla erityisesti tammikuussa tapahtuneen terrori-iskun jälkeen , jossa ranskalaiseen Charlie Hedbo -satiirilehteen hyökättiin .
EU-maiden valtionpäämiehet kokoontuvat ensi viikolla keskustelemaan radikalisaatiosta .
