Kuori tekee iPhonesta lamauttimen — älä osta Suomeen
CES-messuilla esitelty vekotin pystyy valmistajan mukaan jopa kaatamaan hyökkääjän maahan .
Mutta älä kuvittele ostavasi tätä Suomeen .
Yhdysvaltalaisen Yellow Jacketin iPhone-kuori ei suojele vain puhelinta , vaan pikemminkin sen omistajaa .
Valmistaja esitteli CES-messuilla Las Vegasissa selvästi uusitun version kuorista , jotka sopivat nyt iPhone 5 - ja iPhone 5S -puhelimiin .
Kuori tekee puhelimesta sähköaseen , jolla tuikkaamalla kohde saa maistaa 650\_000 volttia .
Yellow Jacketin mukaan sekunnin tai parin kosketus vastaa kivultaan mehiläisen pistoa , kun taas viisi sekuntia voi saada kohteen maahan ja hetkellisesti sekaisin .
Valmistaja varoittaa antamasta iPhonea enää lasten käsiin , jos lamautinkuori on paikoillaan .
Kuoressa on tosin erilaisia turvakytkimiä , joiden pitäisi estää vahinkolaukaisu .
Laitteen ampeeritason sanotaan olevan niin alhainen , ettei kuolemanvaaraa ole – ellei sitten iskun saaja esimerkiksi lyö päätään pahasti maahan kaatuessaan .
Lisäksi aiemmin sähköaseet ovat aiheuttaneet huolta esimerkiksi tilanteissa , joissa kohde käyttää sydämentahdistinta tai on raskaana .
Yellow Jacketin kuori toimii myös iPhonen ylimääräisenä akkuna .
Niistä uutisoi muun muassa BBC videossaan .
Suomeen ei moista laitetta saa edes tuoda maahan .
Järjestyslaki toteaa , että muun muassa sähkölamauttimien ja -patukoiden valmistus , maahantuonti , kauppa sekä hallussapito yleisellä paikalla ja yleisellä paikalla olevassa kulkuneuvossa on kielletty .
Erikoisesti hallussapito on sallittua kotona .
Mutta Poliisihallituksesta huomautetaan , että onhan se laite jotenkin täytynyt ensin sinne kotiin saada .
Yellow Jacket ei myy iPhone-kuortaan ulkomaille Meksikoa lukuun ottamatta .
Vastaavankaltaisia laitteita on ollut ulkomailla markkinoilla .
Myynnissä on ollut esimerkiksi iPhonea ulkoisesti muistuttava sähköase nimeltä iStun .
