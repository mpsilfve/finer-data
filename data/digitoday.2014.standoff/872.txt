Robolennokki putosi suomalaisurheilijan päälle : " Päästäni poimittiinsirpale "
Outo lennokkionnettomuus kesken triathlonkisan puhuttaa Australiassa .
Uhriksi joutui suomensukuinen urheilija .
Kauko-ohjattujen tai itsenäisesti toimivien lennokkien turvallisuudesta on puhuttu paljon ja niistä on pelätty jopa uusia työkaluja terroristeille .
Mutta Australiassa yksi ihminen joutui jo sairaalahoitoon , kun triathlonkilpailua kuvaamassa ollut robottikopteri putosi alas sunnuntaina .
Tapahtumasta on ristiriitaisia näkemyksiä , tietoturvayhtiö Sophos koostaa .
Urheilija Raija Ogden itse sanoo , että noin kymmenen metrin korkeudelta pudonnut lennokki aivan selvästi osui häneen .
– Minulla on haavoja päässäni lennokista , ja ambulanssin väki otti propellinpalasen päästäni , Ogden sanoi The West Australian -lehdelle .
Lennokin omistajan Warren Abramsin mukaan videokuvasta on selvää , ettei lennokki varsinaisesti osunut urheilijaan , vaan pelästytti tämän .
Omistaja epäilee jonkun kaapanneen lennokin esimerkiksi matkapuhelimen avulla .
Urheilijan etunimi kuulostaa erittäin suomalaiselta , ja pian selviääkin , että Raija Ogden on alkujaan suomalainen .
Hänen ja miehensä yhteisellä Twitter-tilillä Raijaa luonnehditaan " Suomessa syntyneeksi ja Australiassa kasvatetuksi " .
Ogden selvisi tikeillä ja hänen tilansa on vakaa .
