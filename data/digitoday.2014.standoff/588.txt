Kyberguru oli oikeassa korttivarkauksista — ja sai trollin kimppuunsa
Brian Krebs haistoi kaksi luottokorttivarkautta oikein .
Yhdellä hänen seuraajallaan oli vaihtoehtoinen selitys tilanteeseen .
Tietoturva-asiantuntija Brian Krebs kertoo kahden parkkipalveluja tarjoavan jenkkiyhtiön vahvistaneen maksukorttitietojen varkauden .
Krebs kertoi kummastakin tapauksesta jo viime vuoden puolella .
Park'N Fly ilmoitti tiedotteessaan , että sen verkkokaupan maksutietoja on vaarantunut , mutta se ei sanonut , kuinka montaa maksukorttia asia koskee .
Toinen yritys OneStopParking.com kertoi Krebsille tämän kysyessä , että myös he ovat vahvistaneet , että järjestelmiin on murtauduttu .
Murto onnistui Joomla-ohjelmiston haavoittuvuudella , jota ei ollut korjattu .
Syynä oli , että korjauksen todettiin rikkovan osia sivustosta .
Yksi Brian Krebsin blogin lukija tarttui niin sanottuun Neiti Marple -ilmiöön : Koska Krebs on aina paikalla kertomassa ensimmäisenä uusista korttivarkauksista , hän on varmaan itse syyllinen näihin varkauksiin ?
Krebs tarttui trollin syöttiin huvin vuoksi :
– Sait minut kiinni .
Minä varastan näitä kortteja .
Sillä tavalla saan skuupit .
Jep .
