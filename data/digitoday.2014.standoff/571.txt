Helppo tapa kaataa Androidin sähköposti — koskee hurjaa määrää laitteita
Palvelunestohyökkäys voidaan toistaa kerta toisensa jälkeen , eikä kaikkia puhelimia voi päivittää kuntoon , The Hacker News kertoo .
Googlen Android-käyttöjärjestelmän oletussähköposti on haavoittuvainen etänä tehtävälle palvelunestohyökkäykselle .
The Hacker Newsin mukaan haavoittuvuus koskee suurinta osaa Android-älypuhelinten käyttäjiä , joita on maailmalla miljoonittain ja taas miljoonittain .
Kyseinen sähköpostisovellus tulee esiasennettuna virallisten Android-versioiden mukana .
Tietoturvatutkija Hector Marco kirjoitti haavoittuvuudesta jo tammikuussa .
Hänen mukaansa Androidin sähköpostin kaatamiseen ei tarvita muuta kuin tietyllä tavalla muotoiltu sähköpostiviesti .
Kun laite vastaanottaa sen , palvelu kaatuu .
Jos sähköpostisovelluksen yrittää avata uudestaan , se kaatuu jälleen .
Haitallinen viesti on siksi poistettava esimerkiksi toisen sähköpostisovelluksen tai verkon kautta .
Mutta tämä ei estä teoreettisia hyökkääjiä lähettämästä lisää palvelun kaatavia viestejä kännykkään .
Marcon mukaan haavoittuvuus koskee Androidin perussähköpostin versiota 4.2.2.0200 ja ilmeisesti myös sitä vanhempia versioita .
Ongelmaa ei ole versiossa 4.2.2.0400 , mutta kaikkia puhelimia ei voi siihen versioon päivittää .
