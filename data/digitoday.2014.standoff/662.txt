NSN:n veteraani Samsungin Euroopan verkkojen johtoon
Samsungin Euroopan verkkoyhtiön vetäjänä aloittaa NSN:n monivuotinen pomo Giuseppe Donagemma .
Samsung Networks Europe on nimittänyt Giuseppe Donagemman yksikön johtajaksi .
Donagemmalla on melkein kahden vuosikymmenen tausta Nokiassa .
Viimeksi hän vastasi NSN:n ( nyk. Nokia Solutions and Networks , entinen Nokia Siemens Networks ) läntisen ja eteläisen Euroopan liiketoiminnasta vuosina 2009–2012 .
Tämän jälkeen hän on toiminut neuvonantajana ja hallitusammattilaisena ict- ja sijoitusyrityksissä .
Samsung sanoi tiedotteessa , että yhtiö jatkaa sijoituksiaan Euroopan verkkoyksikköön varmistaakseen , että sen verkkolaitteiden ja ratkaisujen menestys toistuu ympäri maailmaa , Total Telecom kirjoitti .
Donagemma aloitti Nokiassa jo vuonna 1994 .
Hän on työskennellyt myös Italian maajohtajana ja Vodafonella .
