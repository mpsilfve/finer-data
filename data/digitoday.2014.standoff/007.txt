Kiinassa on nettikäyttäjiä kaksi kertaa enemmän kuin USA:ssa asukkaita
Internetin käyttö paisuu Kiinassa huolimatta siihen kohdistuvista , ajoittain ankarista rajoituksista .
Tuoreimpien lukujen mukaan Kiinassa oli vuoden lopussa lähes kaksi kertaa enemmän nettikansalaisia kuin Yhdysvalloissa on asukkaita .
Kiinan internetin käyttäjien lukumäärä kasvoi vuoden 2013 aikana 53 miljoonalla 618 miljoonaan .
Yhdysvaltain asukasluku on noin 315 miljoonaa .
Valtaosa kiinalaisista , noin 500 miljoonaa , luottaa mobiililaitteisiin internetyhteyksissään , selviää Kiinan internet- ja verkkokeskuksen CNNIC:n luvuista .
Se määrittelee käyttäjiksi henkilöt , jotka ovat käyneet netissä vähintään kerran puolen vuoden aikana .
Asiasta uutisoi muun muassa Skynews .
CNNIC:n raportin mukaan kiinalaisten mikroblogien suosio laski viime vuonna 9 prosenttia .
Kehityksellä voi olla yhteyksiä Pekingin koko vuoden rummuttamaan Twitterin kaltaisten mikroblogien kurittamiseen , mutta CNNIC katsoo kutistumisen johtuvan kehittyvien yhteisösivustojen ja matkapuhelinten viestintäsovellusten tuomasta kilpailusta , Nasdaq raportoi .
Silti mikroblogien käyttäjäkunta oli 280 miljoonaa .
