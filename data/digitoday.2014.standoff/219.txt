Miljoonien virhe : Kauppaostokset laskutettiin kahteen kertaan
S-ryhmän asiakkaat saavat rahansa takaisin vasta maanantaina .
S-ryhmä kertoo kärsineensä teknisestä häiriöstä maksujärjestelmissään .
Seurauksena suuri osa S-ryhmän toimipaikoissa 2.1. tehdyistä ostoksista on veloitettu virheellisesti tuplana asiakkaiden tileiltä .
– Perjantain tapahtumia lähetettiin pankkeihin kahteen kertaan , johtaja Juha Ahola SOK Rahoituksesta täsmentää .
Häiriö koski Nordean lisäksi myös Osuuspankkien asiakkaita .
S-ryhmän mukaan virheellisten veloitusten piirissä on satoja tuhansia korttitapahtumia .
Kyseessä oli uudenvuodenpäivän jälkeinen perjantai , jolloin kaupoissa oli tungosta .
Juha Aholan mukaan tämän vuoksi vahingon yhteissumma on ilman muuta miljoonia euroja .
Asiakkaiden ei tarvitse tehdä mitään saadakseen rahansa takaisin , mutta se ei tapahdu ihan heti .
Viikonoppu osuu ikävästi väliin , joten korjaukset näkyvät asiakkaiden tilillä vasta maanantaina .
S-ryhmä pahoittelee tapahtunutta .
Aholan mukaan tapauksessa ei epäillä mitään väärinkäytöksiä .
Kyseessä oli inhimillinen virhe prosessissa .
Virhe koskee vain osaa pankeista muun muassa sen vuoksi , että kaikki maksutapahtumat eivät kulje saman systeemin kautta .
