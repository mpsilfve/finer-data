Apple keksi käyttöä onnettomalle safiiritehtaalleen
Tehdään siitä datakomentokeskus , Applessa tuumittiin .
Ja siihen ollaan valmiita satsaamaan rutkasti rahaa .
Apple kertoi , mitä se aikoo tehdä Arizonan Mesassa sijaitsevalle safiiritehtaalleen , joka osoittautui kalliiksi ja epäonnistuneeksi hankkeeksi viime vuonna .
Tilat muunnetaan uudeksi datakeskukseksi , joka toimii myös globaalina " komentokeskuksena " , yhtiö ja Arizonan osavaltio selvittivät muun muassa Recoden mukaan .
Urakkaan ollaan laittamassa kaksi miljardia dollaria , mikä tekee siitä yhden Applen suurimmista sijoituksista koskaan .
Keskukseen odotetaan noin 150:tä kokopäiväistä työntekijää .
Se on vähän verrattuna safiiritehtaan aikoinaan odotettuun 2000 työpaikkaan .
Komentokeskuksesta ohjataan Applen ympäri maailmaa sijaitsevien datakeskusten verkostoa .
Rakentaminen on alkamassa vuonna 2016 , kunhan Applen entinen safiirikumppani GT Advanced Technologies saa siivottua romppeensa pois nykyisistä 120\_000 neliömetrin tiloista .
Ja mitäpä olisi Applen palvelinkeskus ilman viereen rakennettavaa aurinkovoimalaa .
Myös uutta keskusta sähköistetään auringolla noin 70 megawatin edestä .
