Nokian tabletit tulivat ja menivät — hitaat jäivät taas nuolemaan näppejään
Nokia N1 -tabletin toinen valmistuserä myytiin loppuun Kiinassa " minuuteissa " .
Nokia N1 -tabletin toinen Kiinassa myyntiin tullut erä myytiin loppuun minuuteissa , kertoo Nokia Power User -verkkosivusto .
Riitta Mård Nokian viestinnästä vahvistaa Digitodaylle tiedon erän loppuunmyynnistä .
Hän muistuttaa samalla , että laitteen valmistuksesta , markkinoinnista ja myynnistä vastaa kiinalainen Foxconn .
Yhtiöiden välillä on yhteistyösopimus , jonka nojalla Nokia saa osan laitteen myyntituotoista .
Laitteen ensimmäinen 20\_000 kappaleen erä myytiin loppuun viime viikolla neljässä minuutissa .
Nyt myydyn toisen valmistuserän koosta ei ole toistaiseksi tietoa .
N1-tablettia myyvä kiinalainen verkkokauppa on ilmoittanut tuovansa seuraavan valmistuserän myyntiin 22. helmikuuta .
