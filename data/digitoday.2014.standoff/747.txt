MacBook Prot reistaavat : Apple korjaa
Apple alkaa korjata veloituksetta MacBook Pro -tietokoneita , joissa on esiintynyt kuvaongelmia ja muita vikoja .
Yhdysvaltalainen laitevalmistaja Apple ilmoitti torstaina puuttuvansa MacBook Pro -kannettavien raportoituihin ongelmiin .
– Applen tutkimusten mukaan pienessä osassa MacBook Pro -järjestelmiä saattaa esiintyä kuvanlaatuongelmia tai niissä ei näy kuvaa ollenkaan tai järjestelmä saattaa käynnistyä uudelleen odottamatta , tukitiedotteessa sanotaan .
Kyseiset koneet on myyty helmikuun 2011 ja joulukuun 2013 välillä .
Ne saa kohta korjattua ilmaiseksi Applen tai sen valtuuttaman huoltoliikkeen kautta .
Korjauspalveluita tarjotaan Yhdysvalloissa ja Kanadassa nyt perjantaista lukien ja muissa maissa viikon päästä 27. helmikuuta alkaen .
Apple tarjoaa toista verkkosivua , jolla voi tarkistaa , kuuluuko oma MacBook Pro korjausohjelman piiriin .
Oireita ovat esimerkiksi vääristynyt tai pirstaloitunut kuva , pimeä ruutu tai tietokoneen käynnistyminen uudestaan varoittamatta .
