Winamp pysyy hengissä , sai uuden kodin
Yrityskauppa ei ainoastaan siirrä Winampin pelättyä teloituspäivää , vaan pyyhkii sen kokonaan kalenterista , TechCrunch kertoo .
Kunpa joku kertoisi sen myös Winampille .
Nyt se varmistui : Perinteikäs mediantoisto-ohjelmisto Winamp ei kuole ainakaan nähtävissä olevassa tulevaisuudessa .
15-vuotiaan ohjelmiston levityksen piti lakata joulukuussa , mutta apuun tuli Radionomy-niminen nettiradioyritys .
Yrityskaupasta huhuttiin jo vuodenvaihteessa ja se virallistui , kun Radionomy vahvisti tiistaina ostavansa sekä Winampin että Shoutcast-radioalustan AOL:ltä .
Radionomyn perustaja ja pääjohtaja Alexandre Saboundjian kertoi kaupasta monien muiden ohella uutisoivalle TechCrunchille , että tarkoitus on tarjota Winamp-sovellusta aivan sellaisena kuin se nyt on ryyditettynä Radionomyn 60\_000 nettiradioasemalla .
Mutta Winampin kehitys ei lopu .
– Haluamme rakentaa uusiksi Winampin tarinan .
Uskomme , että tulevaisuus voi olla loistava , koska strategiamme ei kata vain työpöytää , vaan mobiilin , autot ja paljon muuta , Saboundjian sanoi TechCrunchille .
Kauppahintaa ei julkistettu , mutta sen huhutaan olevan 5–10 miljoonaa dollaria .
Sillä välin Winampin verkkosivuilla julistetaan edelleen vastoin kaikkia faktoja , että ohjelman saatavuus loppuu 20. joulukuuta 2013 .
