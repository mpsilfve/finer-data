Firefox-pomon oli pakko erota
Firefox-selaimesta tunnetun Mozilla Corporationin tuore toimitusjohtaja Brendan Eich erosi tehtävästä ja Mozillan omistavan säätiön hallituksesta torstaina .
Hänet ajoi eroon kohu , joka nousi hänen homoliittoja vastustavasta kannastaan .
Brendan Eichin nimityksestä syntyi valtava kohu , sillä vuonna 2008 hän tuki homoliitot kieltävää kalifornialaislakialoitetta tuhannen dollarin lahjoituksella .
Viime aikaisissa haastatteluissa hän yritti välttää vastaamasta kysymykseen nykyisestä kannastaan homoliittojen oikeuteen .
Sitkeästi esitetyt kysymykset tekivät kuitenkin selväksi , ettei hän ole muuttanut kantaansa .
Eich , joka kuuluu Mozillan perustajiin ja on muun muassa laajasti käytetyn javascript-kielen luoja , vetosi moneen kertaan kansanliikkeen tapaisen Mozilla-yhteisön monimuotoisuuteen ja siihen , ettei hänen henkilökohtaisilla uskomuksillaan ole tähänkään saakka ollut vaikutusta työelämässä .
Hänen mukaansa Mozilla-yhteisön moniarvoisuuden ja avoimuuden pitäisi ulottua myös niihin , jotka vastustavat homoliittoja .
Mozilla vahvisti Eichin eron yritysblogissa , jossa sanottiin muun muassa :
– Mozilla on ylpeä siitä , että siltä odotetaan korkeampia standardeja , mutta viime viikolla emme pystyneet siihen .
Tiedämme miksi ihmiset ovat loukkaantuneita ja vihaisia ja he ovat oikeassa , emme vastanneet omaan huutomme .
Emme toimineet niin kuin Mozillan odotetaan toimivan .
Emme reagoineet kyllin nopeasti ristiriitaan , kun riita puhkesi .
Olemme pahoillamme .
Parannamme toimintaamme .
Mozillan sisällä Eichin tuesta Proposition 8:lle , joka hyväksyttiin kansanäänestyksessä , mutta kumottiin oikeudessa , tiedettiin jo vuonna 2012 .
Eichin siirtyminen teknologiajohtajasta toimitusjohtajaksi laukaisi kriisin .
– On selvää , ettei Brendan voi johtaa tässä tilanteessa , sanoi Mozilla-säätiön päätoiminen hallituksen puheenjohtaja Mitchell Baker Re/coden haastattelussa .
Tämän viikon haastatteluissa Eich perusteli sitä , ettei hän halunnut erota muun muassa sillä , että jos häntä ei olisi suvaittu Mozillassa , Firefox One olisi jäänyt tekemättä , koska ilman hänen osallistumistaan joku toinenkin olisi lähtenyt myös .
Hän perusteli toimitusjohtajana jatkamistaan The Guardianin haastattelussa sillä , että Indonesiassa ihmiset eivät hyväksy homoliittoja .
Hänen mukaansa homoseksuaalien avioliittoja ei vielä pidetä universaalina ihmisoikeutena , mikä pitää ottaa huomioon haettaessa globaalia vaikuttamista .
