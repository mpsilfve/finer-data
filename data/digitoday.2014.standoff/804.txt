Apple tuskaili kellon kanssa : Ihokarvat romuttivat suuret visiot
Applen älykellosta piti alun perin tulla huomattavasti hienostuneempi laite , kuin mikä on nyt tulossa myyntiin , Wall Street Journal sai tietää .
Applen johtajat halusivat yhtiön ensimmäisestä älykellosta aallon harjalla olevan terveyslaitteen , joka mittaa muun muassa stressitasoja , verenpainetta ja sydämen toimintaa .
Yksikään näistä aikeista ei kuitenkaan toteudu ainakaan kellon ensimmäisessä versiossa .
Suunnitelmista kuuli Wall Street Journal ( maksullinen ) , joka jututti asiasta tietäviä lähteitä .
Syynä on se , että Apple ei saanut teknologioita toimimaan kunnolla .
Ongelmana olivat esimerkiksi karvaiset kädet , tai kuiva iho , jotka haittasivat anturien toimintaa .
Myös tapa pitää kelloa ranteessa löysemmin tai tiukemmin vaikutti tuloksiin .
WSJ:n mukaan Applen piti keksiä kellolle uusi houkutin , joten siitä tehtiin sillisalaatti : Se on muotiesine , nopea tapa tarkistaa arjessa tarvittavia tietoja ja esimerkiksi maksuväline Apple Payn kautta .
Kellossa on perinteinen sykemittari , jollainen on monissa muissakin tarjokkaissa .
Mutta karsittunakin Apple Watch saattaa erottautua markkinoilla monia kilpailijoitaan valmiimpana tuotteena .
Kellolle on ennustettu mojovia myyntilukuja .
Lisäksi ulkopuoliset kehittäjät voinevat paikata kellon puutteita .
Apple Watch on esimerkiksi saamassa menetelmän verensokerin mittaamiseen kelloon kehitteillä olevan sovelluksen ja ihon alle laitettavan anturin avulla .
