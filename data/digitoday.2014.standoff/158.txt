Facebook Paper vain jenkkien herkkua ?
Eipäs sittenkään
Facebook Paperista saa otteen Suomessakin , vaikka julkaisu rajoitettiin koskemaan toistaiseksi vain Yhdysvaltoja .
Paper järjestää tutut asiat uudestaan ja lisää tuoreen tavan pysyä kärryillä itseä kiinnostavista asioista .
Pienellä kikkailulla Paper toimii myös Suomessa .
Kikka Paperin saamiseksi on niin helppo , ettei Facebook taida olla kovin kiinnostunut , vaikka se leviäisi jenkkien ulkopuolelle .
Ainoa kikka on uskotella iTunes luulemaan , että olet Yhdysvalloissa .
Maksullisen sovelluksen kanssa se olisi työlästä , koska tarvitaan paikallinen osoite ja luottokortti .
Mutta Paper on ilmainen , joten homma hoituu paljon helpommin .
Ainoa ikävä juttu on se , että luottokortin tiedot katoavat iTunesista , joten kikkailun jälkeen ne pitää syöttää kertaalleen uudestaan .
Temppu ja miten se tehdään
- Avaa App Store iPhonesta tai iPadista
- Vieritä ruudun alareunaan
- Täppää kohtaa “ Apple ID : [ oma sähköposti ] ”
- Täppää “ Näytä Apple ID ”
- Kirjoita salasanasi
- Etsi ja täppää kohtaa “ Maa/alue ”
- Täppää kohtaa " Vaihda maata tai aluetta ”
- Vaihda kohdasta “ Store Suomi ” maaksi “ United States ” .
Se ei ole aakkosjärjestyksen mukaisessa paikassa , vaan listalla ensimmäisenä .
Tietysti .
- Valitse maksuvälineeksi “ None ”
- Pääsit Yhdysvaltojen App Storeen .
Etsi Paper joko hakusanalla tai tämän linkin kautta .
- Kun Paper on asentunut , vaihda alkuperäiset asetukset seuraamalla edellä annettuja ohjeita , mutta valitsemalla maaksi “ Suomi ” ja laittamalla maksuvälineeksi se , mitä käytät normaalisti .
Ohjeet julkaisi ensimmäisenä TechCrunch .
