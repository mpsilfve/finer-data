Silk Roadin väitetty vetäjä tuomittiin nopeasti — todella pitkä vankeusodottaa
Ross Ulbricht tuomittiin rikoksista , joista hänet voidaan helposti passittaa loppuelämäksi vankilaan .
Internetissä toimineen huumekaupan Silk Roadin perustajaksi ja pyörittäjäksi väitetty Ross Ulbricht tuomittiin keskiviikkona syylliseksi kaikista seitsemästä syytteestä häntä vastaan .
Asiasta uutisoi muun muassa The New York Times , jonka mukaan valamiehistö pohti Ulbrichtin kohtaloa vain kolme ja puoli tuntia Manhattanilla New Yorkissa .
Syytteistä neljä mahdollistaa elinkautisen vankeuden langettamisen tuomionluvussa ensi toukokuussa .
Näihin syytteisiin lukeutuu muun muassa huumeiden välittäminen internetissä ja jatkuvaan rikolliseen toimintaan osallistuminen .
Syyttäjät myös esittivät todisteita , joiden mukaan Ulbricht maksoi satoja tuhansia dollareita tilatakseen useiden ihmisten murhan .
Mutta ei ole todisteita , että ketään olisi loppujen lopuksi vahingoitettu .
Puolustus väittää oikeudenkäynnissä tehdyn merkittäviä virheitä .
Puolustus katsoo Ulbrichtin joutuneen lavastetuksi , ja tuomiosta valitetaan .
Samalla , kun viranomaiset juhlivat merkittävää voittoa huumekauppaa vastaan , on selvää , että taistelu on vasta alussa .
Pian Silk Roadin kaatamisen jälkeen tilalle nousi toinen Silk Road .
Vaikka sekin on nyt suljettu , tapaus todistaa , että kissa ja hiiri -leikki on voimissaan myös verkkorikollisuuden tällä saralla .
