Netti palasi Pohjois-Koreaan — voi romahtaa uudestaan
Internet toimii taas Pohjois-Koreassa verkon lamauttaneen häiriön jälkeen .
Nettiyhteydet olivat pahasti poikki Pohjois-Koreassa maanantaina , mutta tiistaina yhteydet tokenivat .
Tämän havaitsi tilannetta seuraava Dyn Research .
Internet alkoi toimia suljetussa maassa tunteja kestäneen katkon jälkeen , mutta yhtiön mukaan vielä ei ole selvää , miten luotettavat yhteydet ovat .
Voi olla , että tilanne taantuu takaisin temppuileviin yhteyksiin , jotka edelsivät netin totaalista pimenemistä eilen .
Asiasta kertoo uutistoimisto Reuters .
Nettihäiriön syystä ei ole edelleenkään selvyyttä , mutta monet varmasti veikkaavat Yhdysvaltoja , joka lupasi kostaa Pohjois-Korealle Sony Picturesiin tehdyn tietomurron .
Yhdysvaltain syyttäminen voi kuitenkin olla perusteetonta , sillä useat Sony-tutkintaa seuraavat virkailijat sanoivat , ettei Yhdysvaltain hallitus ole tekemässä kyberhyökkäystä Pohjois-Koreaa vastaan .
Pohjois-Korea on kiistänyt olevansa Sony-iskun takana .
Samoihin aikoihin nettikatkon kanssa Etelä-Koreasta paljastui kyberhyökkäys ydinvoimaloita pyörittävää yhtiötä vastaan .
Laitosten turvallisuuden ei uskottu vaarantuneen , mutta tietoja varastettiin .
Etelä-Korea ei syyttänyt hyökkäyksestä pohjoista naapuriaan , mutta ei sulkenut sitä myöskään pois laskuista .
