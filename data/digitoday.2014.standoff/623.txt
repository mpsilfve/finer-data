Puhelimiin levitetään virusta kohuelokuvalla — mukana outo viittausPohjois-Koreaan
Kohutun The Interview -elokuvan suosiota käytetään Android-puhelimien omistajien pankkitilien tyhjentämiseen .
Myös verkkorikolliset koettavat saada osansa The Interview -elokuvan suosiosta .
Android-puhelimista on löydetty vaarallinen haittaohjelma , joka pyrkii tyhjentämään puhelimen omistajan pankkitilin .
Haittaohjelmaa on tavattu lähinnä Etelä-Koreasta , ja sitä on levitetty Amazonin verkkopalveluiden kautta .
Haittaohjelma vaikuttaa sovellukselta , jolla kansainvälisen kiistan aiheuttaneen elokuvan voi ladata katsottavaksi omalle Android-puhelimelleen , kertoo tietoturva-asiantuntija Graham Cluley blogissaan .
Kyseessä on kuitenkin troijalaisvirus , jolla yritetään tyhjentää uhrin pankkitili verkkopankin kautta .
Haittaohjelman kohteena ovat useat eteläkorealaiset pankit sekä kansainvälinen Citi Bank -pankki .
Haittaohjelman löysi McAfee-tietoturvayhtiö yhdessä Darmstadtin teknisen korkeakoulun tietoturvatutkijoiden kanssa .
Erikoisin piirre haittaohjelmassa on , että se tarkistaa puhelimen valmistajan .
Jos puhelin on Pohjois-Koreassa myyty Arirang tai Samjiyon , se ei asennu puhelimeen , vaan antaa vikailmoituksen epäonnistuneesta palvelinyhteydestä .
McAfeen tutkija ei silti usko , että haittaohjelma on jonkinlainen kosto eteläkorealaisille , jotka haluavat katsoa Pohjois-Koreaa pilkkaavan elokuvan .
Todennäköisesti verkkorikolliset eivät vain halua tartuttaa puhelimia , joiden omistajilla ei todennäköisesti ole tiliä kohteena olevissa pankeissa .
Tutkijoiden mukaan virus välittää pankkitiedot puhelimista Kiinassa sijaitsevalle palvelimelle , ja noin 20\_000 puhelinta on saanut tartunnan .
