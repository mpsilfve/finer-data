Kiista paperilaskuista jatkuu : Viranomainen vaatii täyskieltoa maksuille
Kuluttaja-asiamies toivoo korkeimman oikeuden ( KKO ) linjaavan paperisesta laskusta perittävät erillismaksut kokonaan kielletyiksi .
Kilpailu- ja kuluttajaviraston yhteydessä toimiva asiamies hakee KKO:lta valituslupaa niin sanotussa paperilaskujupakassa .
Kiistan toisena osapuolena on teleoperaattori Elisa .
Kiista sai alkunsa , kun kuluttaja-asiamies vei Elisan markkinaoikeuteen , koska operaattori oli perinyt asiakkailtaan 1,90 euron maksua paperilaskusta .
– Paperille tulostettu ja postitse saajalle toimitettu lasku on edelleen tällaisissa palveluissa laskuttamisen perusmuoto eikä kuluttajan pidä joutua maksamaan siitä erillistä maksua , kuluttaja-asiamies perustelee tiedotteessaan .
Markkinaoikeus antoi asiassa ratkaisun 24.3. ja kielsi Elisaa veloittamasta 1,90 euroa tai sitä suurempaa maksua .
Kiellon tehosteeksi oikeus asetti Elisalle 100\_000 euron uhkasakon .
Kuluttaja-asiamiehelle markkinaoikeuden linjaus ei kuitenkaan riitä , vaan se haluaa täyskiellon erilliselle maksulle paperilaskusta .
– Kaikilla puhelinliittymien omistajilla ei ole internet-liittymää tai verkkopankkitunnuksia , jolloin heillä ei myöskään ole mahdollisuutta ottaa vastaan lisämaksuttomina tarjottuja sähköisiä laskuja , asiamies selvittää .
Myös Elisa on hakenut valituslupaa markkinaoikeuden päätökseen .
