Onnistuisiko nyt paremmin ?
Poliisi käynnistää 23 miljoonan euronit-hankinnan
Vitja-hanke ajautui pahoihin vaikeuksiin .
Nyt aloitetaan Kejon rakentaminen .
Poliisihallitus kertoi uudesta 23 miljoonan euron tietojärjestelmähankinnasta .
Tiedotteen mukaan Kejo-kenttäjärjestelmä tulee turvallisuusviranomaisten yhteiseen käyttöön ja sitä käytetään ensisijaisesti langattomien tiedonsiirtoyhteyksien kautta .
Kejon on tarkoitus mahdollistaa kenttätoimintojen johtaminen , tilannekuvan ylläpito ja tietojen syöttäminen eri tietojärjestelmiin .
Viranomaiset voivat myös viestiä ja vaihtaa tietoja reaaliajassa .
Käyttäjiksi mainitaan poliisi , pelastustoimi , sosiaali- ja terveystoimi , rajavartiolaitos , puolustusvoimat ja tulli sekä muut mahdolliset myöhemmin mukaan tulevat viranomaiset .
– Järjestelmällä vaikutetaan tulevaisuudessa kansalaisten saamiin viranomaispalveluihin , sillä järjestelmän käyttöönoton myötä viranomaiset kykenevät entistä paremmin keskittymään ydintehtäviinsä , hankejohtaja Markus Asikainen Poliisihallituksesta sanoo tiedotteessa .
Järjestelmästä sopivat Poliisihallitus , Patria , Portalify ja Codea .
Kejon on määrä olla valmis vuonna 2017 .
Osapuolille voi toivottaa onnea ja menestystä etenkin , kun toinen järjestelmähanke Vitja ajautui viime vuonna karille .
Poliisi peruutti Vitjan toimitussopimuksen Tiedon kanssa , kun hankkeesta oli tehty vasta kolmasosa .
