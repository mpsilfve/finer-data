HKL:ltä kylmää kyytiä : Siemensin kompromissi automaattimetrosta ei kelpaa
Helsingin kaupungin liikennelaitos HKL tyrmää Siemensin tarjoukset automaattimetrosta liian kalliina .
Automaattimetron vatvominen on jatkunut HKL:n ja Siemensin välillä , vaikka toimituksen piti olla jo peruttu .
Siemens esitti HKL:lle perjantaina neljä tarjousta , joihin HKL vastasi maanantaina kieltävästi .
– Arvion mukaan Siemensin ehdotukset ovat kokonaistaloudelliselta vaikutukseltaan useita kymmeniä miljoonia euroja huonommat kuin mitä HKL on pitänyt mahdollisena , Helsingin kaupungin verkkosivuilla julkaistussa uutisessa sanotaan .
Kaupunginhallitus käsittelee asiaa kokouksessaan viikon päästä .
HKL katsoo , ettei johtokunnan joulukuussa tekemän päätöksen tarkistamiselle ole perusteita .
Tuolloin johtokunta päätti peruuttaa automaattimetrojärjestelmän ostamisen Siemensiltä vuosien vaikeuksien ja riitelyn jälkeen .
