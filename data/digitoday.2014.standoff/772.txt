IPhone 6 : Vain yhdellä mallilla liikkeelle ?
Apple ei ehkä julkista kahta uutta iPhonea kerralla , koska suurempinäyttöisen teknologia on huhujen mukaan osoittautunut haasteelliseksi .
Uutistoimisto Reuters sai lisää vahvistamatonta tietoa Applen tulevista älypuhelimista toimitusketjun lähteiltä .
Vaikka Applelta on laajasti odotettu kahta uutta iPhonea , voi Apple joutua julkistamaan aluksi vain yhden mallin .
Kumpikin huhuttu " iPhone 6 " käsittäisi entistä isomman näytön .
Mutta siinä missä 4,7-tuumaisen näytön massatuotanto voi alkaa toukokuussa , voi 5,5 tuuman näyttö päästä tuotantoon vasta " useita kuukausia myöhemmin " .
Syynä on nimettömän lähteen mukaan kosketusnäytön in-cell -teknologia , jota on käytetty iPhone 5:stä lukien .
Se on ilmeisesti osoittautunut haasteelliseksi isomman 5,5 tuuman näytön kohdalla , ja tekniikka saatetaan vaihtaa toiseen tässä näyttökoossa .
Lähteen mukaan onkin päätetty , että näyttöjen massatuotanto lähtee liikkeelle vain 4,7 tuuman kokoluokasta .
Applen uskotaan tekevän iPhone-julkistuksen alkusyksyn paikkeilla , mutta muuallakin on pidetty mahdollisena , että luvassa on ensi alkuun vain yksi uutuusmalli .
UBS:n analyytikko Steve Milunovich veikkasi äskettäin , että Apple ei ehkä lanseeraa 4,7 tuuman ja 5,5 tuuman iPhonea yhtä aikaa .
