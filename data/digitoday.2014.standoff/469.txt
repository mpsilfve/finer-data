CrowdStrike : Venäjä varastaa jenkkien yrityssalaisuuksia
Tietoturvayhtiön mukaan Venäjä on vakoillut joukoittain länsimaisia , mutta myös muun muassa kiinalaisia yrityksiä .
Venäläiset verkkohyökkääjät ovat käyneet ahkerasti yhdysvaltalaisten yritysten kimppuun , yhdysvaltalainen tietoturvayritys CrowdStrike väittää tuoreessa raportissaan .
Yhtiön mukaan hyökkäysten takana näyttää olevan Venäjän hallitus .
Varmoja todisteita ei ole , mutta tutkitussa haittaohjelmassa oli viitteitä mahdollisista venäläisistä tietomurtajista ja lisäksi jotkut hyökkääjien käyttämistä komentopalvelimista linkittyivät venäläisiin isäntiin .
Ainakin vuodesta 2012 toimineelle murtoryhmälle annettiin nimi Energetic Bear .
CrowdStriken mukaan ryhmä on hyökännyt satoja yhdysvaltalaisia , japanilaisia , kiinalaisia ja muun maalaisia yrityksiä vastaan ja on ollut kiinnostunut erityisesti energia-alalla toimivista yrityksistä .
Käytännössä yrityksiin on soluttauduttu luotettavina pidettyjen verkkosivujen avulla .
Kun yrityksen työntekijä on vieraillut ansoitetulla sivulla , hän on saanut haittaohjelman tietokoneelleen .
Uutisiin valtioiden harjoittamasta vakoilusta on helppo turtua kaikkien NSA-paljastusten jälkeen .
Mutta kun puhutaan erityisesti yritysvakoilusta , on syytöksiä yleensä esitetty Kiinan , ei Venäjän hallitusta vastaan .
Yhdysvallat on myös vakuutellut , ettei NSA ole kiinnostunut muiden maiden yrityssalaisuuksista , vaan terrorismin estämisestä .
CrowdStriken löydöksistä kertoi muun muassa Washington Post -lehti .
