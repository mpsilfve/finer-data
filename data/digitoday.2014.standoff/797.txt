Tulevaisuus tuli lähemmäs : Microsoft esitteli Surface Hubin
Sanoista tekoihin .
Microsoft otti Surface Hubilla selvän askeleen kohti yhtiön itse maalailemaa tulevaisuutta .
Microsoft esitteli keskiviikkona myös eri laiteuutuuksia pelkkien Windows 10 -uutisten ohella .
Hololinssit tekivät moniin vaikutuksen , mutta enemmän arkeen ja työelämään voi vaikuttaa Surface-tietokoneen uusi tuleminen – tällä kertaa seinälle ripustettavana tai jalustalle laitettavana suurversiona .
Surface Hub tulee saataville myöhemmin tänä vuonna kahdessa koossa , 55- ja 84-tuumaisena , eikä hinnasta vielä sanottu mitään .
55-tuuman versio tukee 1080p-resoluutiota , 84-tuumainen huomattavasti korkeampaa 4K-tarkkuutta .
Microsoftin mukaan työpaikoille tarkoitettu tietokonenäyttö ymmärtää sataa yhtäaikaista kosketusta ( jos kymmenen ihmisen pitää jostain syystä änkeä kaikki sormensa samaan aikaan ruudulle ) .
Mukana on kameroita etäyhteyksiä varten , ja näytölle voi piirtää kuin kynällä paperille .
Käyttöjärjestelmänä on , kuinkas muuten , Windows 10 , ja laitteen mukana tulevat Officen perussovellukset .
Kaiken kaikkiaan Surface Hub on askel juuri siihen työ- , mutta myös kotiympäristöön , jota Microsoft on visioinut noin kymmenen vuoden päähän .
Eri asia sitten on , onko tulevaisuus täynnä kosketeltavia tai puhetta ymmärtäviä seiniä kaikkien makuun taikka läheskään kaikkien kukkarolle sopiva .
On myös mahdollista , että perustabletteihin tottuneilla työntekijöillä kestää silti aikansa ennen kuin toimistoon ilmestyvää seinänäyttöä uskalletaan tai osataan käyttää työntekoa oikeasti tehostavasti .
