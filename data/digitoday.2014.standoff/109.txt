Hyviä uutisia oululaisille ?
— Joulupukki oli antelias MediaTekille
Ouluun toimiston perustaneen taiwanilaisen siruvalmistaja MediaTekin joulukuu sujui iloisissa merkeissä , sillä myynti kasvoi 30 prosenttia edellisvuodesta ja veti koko vuoden myynnin kasvuun .
MediaTek , joka avasi syksyllä modeemikehitysyksikön Ouluun , onnistui kasvattamaan vuoden myyntilukunsa ennätystasolle 213 miljardiin Taiwanin dollariin eli 5,67 miljardiin euroon .
Asiasta kertoi Digitimes viitaten kiinankielisen Commercial Timesin tietoihin .
Kysyntää oli erityisesti yrityksen 3g- ja 4g-puhelinten siruille .
Vuoden 2014 aikana MediaTek toimitti yli 350 miljoonaa älypuhelinsirua .
Niistä yli 30 miljoonaa oli 4g-siruja .
Joulukuun 17,08 miljardiin Taiwanin dollariin ( 452 miljoonaan euroon ) kasvaneesta liikevaihdosta huolimatta loka-joulukuun myynti jäi 3,5 prosenttia edellisvuoden vastaavasta jaksosta .
Liikevaihdon kasvusta huolimatta hintakilpailu uhkaa yrityksen marginaaleja uhkaa vuonna 2015 , Commercial Times raportoi .
