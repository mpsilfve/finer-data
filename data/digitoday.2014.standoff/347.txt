3 UK neuvottelee O2:n ostosta
Hongkongilaisen miljardöörin Li Ka-shingin kontrolloima Hutchison Whampoa neuvottelee espanjalaisen Telefonican Britanniassa omistaman O2:n ostosta .
Hutchison Whampoa omistaa Britannian pienimmän matkapuhelinoperaattorin 3:n , mutta fuusio 23 miljoonan tilaajan O2:n kanssa tekisi siitä maan suurimman operaattorin , jolla olisi 31 miljoonaa tilaajaa .
Fuusioneuvotteluista uutisoineen Sunday Timesin mukaan kaupanhieronta on vasta alkuvaiheessa .
Telefonica harkitsee myös O2:n viemistä pörssiin .
Telefonican myyntihaluja pidetään hyvinä , koska sillä olisi käyttöä 11,8 miljardille eurolle , jota pidetään O2:n arvona .
Viime vuonna Hutchison osti Telefonicalta O2 Irlannin 850 miljoonalla eurolla .
Telefonica on korviaan myöten veloissa .
Sen velkataakka on noin 45 miljardia euroa .
Hutchisonin ja Telefonican neuvottelut eivät ole mikään yllätys .
Niitä alettiin odottaa , kun BT päätti ostaa EE:n O2:n asemesta , Total Telecom kirjoitti .
Teleregulaattori Ofcomilla on kuitenkin sanansa sanottavana näissä kaupoissa .
BT , O2:n entinen isäntä , palaa EE-kaupoissa mobiilisektorille , mutta 3:n ja O2:n fuusio supistaisi maan matkapuhelinoperaattorien määrän neljästä kolmeen , mikä heikentäisi kilpailua .
Maan kolmanneksi suurin matkapuhelinoperaattori on Vodafone UK , jolla on vajaa 20 miljoonaa tilaajaa .
