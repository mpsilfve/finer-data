Googlen " pölynimuri " valmistui : Sai ihan oikeat valotkin
Googlen automaattinen auto on valmis , mutta se on silti edelleen prototyyppi .
Hakukoneesta kaikkeen mahdolliseen aina robottiautoja myöten laajentunut Google paljasti ensimmäisen valmiin kappaleen yhtiön itsestään ajavasta autosta .
Google esitteli pölynimurilta näyttävää autoaan jo toukokuussa , mutta se oli varhainen kyhäelmä , jolla ei ollut edes oikeita etuvaloja .
Nyt on .
Lisäksi katolla olevat sensorit on nyt koteloitu pyöreän kuvun alle .
Tosin sen myötä auto näyttää omituiselta hälytysajoneuvolta , mikä voisi normaalissa liikenteessä aiheuttaa hämmennystä .
Google+-viestin mukaan yhtiössä on toukokuun jälkeen työstetty prototyyppien prototyyppejä , joista jokaisella testattiin itsestään ajavan auton eri toimintoja , kuten ohjausta , jarrutusta , tietokoneita ja antureita .
– Olemme nyt laittaneet kaikki nämä järjestelmät yhteen tässä täysin toimintakykyisessä ajoneuvossa – ensimmäisessä valmiissa itsenäisen ajamisen prototyypissämme , Google kirjoitti .
Ilmeisesti tämä myös tarkoittaa , että Googlen auto ei enää tässä vaiheessa edes leikisti aja kenenkään ylitse .
Valmista prototyyppiä testataan radalla joululomien lomassa , ja Pohjois-Kalifornian teillä auton voi bongata ensi vuoden puolella .
Silloin kyydissä ovat edelleen ihmiset , jotka voivat tarttua rattiin tarvittaessa .
Vaikka alun perin aikomuksena on ollut , että autossa ei olisi ohjauspyörää laisinkaan .
