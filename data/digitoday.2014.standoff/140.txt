Apple : Korjaamme kuolemanruudun
Apple aikoo lopultakin puuttua noloon ja eri iPhonen omistajia kiusaavaan kaatumisongelmaan , yhtiö vahvisti Mashablelle .
Termi " kuolemanruutu " , johon yleensä vielä liitetään väri sininen , on ollut kestovitsinä Microsoftin niskassa Windowsin kaatumisiin liittyneiden virheilmoitusten vuoksi .
Mutta viime syksynä Microsoftin verinen kilpailija Apple esitteli iPhoneen sen oman kuolemanruudun iOS 7 -ohjelmiston myötä .
Ensimmäiset ilmoitukset ongelmasta juontuvat jo syyskuulta , joten moni saattoi jo luulla , ettei Apple aio tehdä asialle mitään .
Mutta korjaus on kuin onkin tulossa .
– Tulevassa ohjelmistopäivityksessä on korjaus bugiin , joka voi ajoittain aiheuttaa kaatumisen , Applen edustaja kertoi Mashablelle .
Korjauksen oletetaan kuuluvan iOS 7.1 -päivitykseen , joka saattaa huhujen mukaan ilmestyä maaliskuussa .
Jotkut ovat kertoneet puhelimensa käynnistyneen yhtäkkiä uudelleen , kun akun lataus on alittanut 30 prosenttia .
On epäselvää , onko ongelma sama , josta Digitoday kertoi lokakuussa .
Silloin kaatumisiin liittyi puhelimen lyhyesti esittämä sininen ruutu ja ilmeisesti jonkun iWork-sovelluksen käyttäminen .
