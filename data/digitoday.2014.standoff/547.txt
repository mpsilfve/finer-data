Google Play levitti miljoonittain kavalia haittaohjelmia
Miljooniin latauksiin yltäneet Google Playn sovellukset ovat saastuttaneet käyttäjien Android-puhelimia jo hyvän aikaa .
Tietoturvayritys Avastin mukaan haittaohjelmia on levitetty oikeiden pelien tai muiden yksinkertaisten sovellusten sisällä .
Kavalat haittaohjelmat ovat pysyneet poissa julkisuudesta ovelalla tavalla .
Ne ovat aktivoituneet vasta useiden päivien tai jopa kuukauden viiveellä sovelluksen lataamisesta .
Käyttäjät eivät ole osanneet yhdistää puhelimen saastumista oikean sovelluksen lataamiseen .
Haittaohjelmat ovat alkaneet tunkea käyttäjälle mainoksia ja johdattaneet heitä saastuneille sivuille .
Osa mainoksista on liittynyt laillisiin tuotteisiin .
Haittaohjelmien myyjät ovat keränneet niistä tuloja näyttökertojen mukaan .
Adware-haittaohjelmat käynnistyvät joka kerta , kun puhelimen lukitus avataan .
Ne varoittavat käyttäjää , että puhelin on saastunut tai se on täynnä pornoa ja ehdottavat korjaustoimenpiteitä .
Jos käyttäjä suostuu , haittaohjelma vie hänet haittasivustoille , epämääräisiin sovelluskauppoihin tai sovelluksiin , jotka yrittävät lähettää maksullisia tekstiviestejä .
Mukana on ollut myös suosituksia ja linkkejä Google Playn laillisiin tietoturvaohjelmistoihin .
Niiden lataaminen ei ole kuitenkaan poistanut mainoshaittaohjelmaa .
Avastin blogi pitää linkkausta tietoturvaohjelmiin tehokkaana sosiaalisena manipulaationa .
Haittaohjelmia on levitetty miljoonia muun muassa sellaisten sovellusten kuin Durak card game ja Russian history app avulla .
Molemmat ohjelmat on nyt poistettu Google Playstä , SlashGear kirjoitti .
