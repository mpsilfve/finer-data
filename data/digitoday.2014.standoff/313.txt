Luvut julki : Nokia-Microsoft yhä toiseksi suurin puhelinvalmistaja
Samsung ja Apple kilpailivat älypuhelinmarkkinoilla tasapäisesti viime vuoden lopulla .
Kumpikin toimitti loka-marraskuussa 74,5 miljoonaa älypuhelinta .
Koko viime vuonna kaikkien matkapuhelinten myyntimäärillä mitattuna Samsung johtaa , Microsoft-Nokia on toisena ja Apple kolmantena .
Markkinatutkimusyritys Strategy Analyticsin ennakkotietojen mukaan Applen iPhone 6- ja 6 Plus -älypuhelinten suurkysyntä nosti Applen markkinaosuuden tasoihin Samsungin kanssa , joka ei ole pysynyt markkinoiden kasvun vauhdissa .
Molempien osuus älypuhelinten loka-joulukuun markkinoilla oli 19,6 prosenttia .
Apple oli älypuhelintoimisten kärjessä edellisen kerran vuonna 2011 .
Samsung menetti viime vuoden loka–marraskuussa markkinaosuudestaan kymmenen prosenttiyksikköä verrattuna vastavaan aikaan vuonna 2013 .
Applen lisäksi Samsungin kakusta haukkasivat palasia muun muassa Lenovo-Motorola ja Huawei .
Motorolan osto nosti Lenovon kolmanneksi suurimmaksi älypuhelinten toimittajaksi .
Sen osuus oli 6,5 prosenttia .
Neljänneksi suurin oli Huawei , viidenneksi LG ja Xiaomi putosi kuudenneksi .
Älypuhelintoimitukset kasvoivat loka–joulukuussa maailmanlaajuisesti 31 prosenttia 380,1 miljoonaan kappaleeseen , Strategy Analytics sanoo uutistoimisto Bloombergille toimittamissaan alustavissa luvuissa .
Koko vuonna älypuhelimia toimitettiin 1,3 miljardia kappaletta .
Nopeinta kasvu oli Kiinassa , Intiassa ja Afrikassa .
Koko vuoden 2014 myynnissä Samsung säilytti johtoasemansa .
Kaikkien matkapuhelimien toimitukset kasvoivat viime vuonna seitsemän prosenttia 1,8 miljoonaan laitteeseen .
Niistä Samsung toimitti 405 miljoonaa eli 22,4 prosenttia .
Toiseksi eniten toimitettiin Nokia-Microsoft-puhelimia .
Niiden markkinaosuus oli 11 prosenttia , vain hieman enemmän kuin Applen 10,6 prosenttia .
Uutista muokattu , kvartaali vs. vuosi -rakennetta tuotu selvemmin esille .
