Samsung röhkii Suomen puhelinkaupoissa — menestys kertoo kahdesta ilmiöistä
Samsungin Galaxy S5 ja Trand Plus jyräävät myyntilistoilla .
Niiden suosio kertoo kahdesta ilmiöstä .
Teleoperaattori Sonera kertoo tiedotteessaan Samsungin tehneen historiaa huhtikuun puhelinmyynnissä toukokuussa .
Korealaisvalmistaja sai puhelimensa ensi kertaa myyntilistan ykköseksi .
Kyseessä on uusi Galaxy S5 -malli , joka on arvosteltu myös Digitodayssa .
– Tasaisen vahvasta myynnistä huolimatta Samsungin malli ei ole aikaisemmin ollut kuukauden myydyin puhelin Soneralla , kirjoitti yhtiö tiedotteessaan .
Top 10 oli kolmen valmistajan juhlaa .
Samsungin , Applen ja Nokian rinnalle ei mahtunut muita merkkejä .
Samsung nappasi peräti kaksoisvoiton DNA:n listoilla .
DNA:n myydyin puhelin oli Samsungin Galaxy Trend Plus ja kakkonen Galaxy S5 .
S5:n menestys ei silti välttämättä kerro puhelimen kestosuosiosta .
– Uutuuksilla on nykyisin tapana mennä heti aivan myyntilistan kärkisijoille , ja vasta tulevat kuukaudet näyttävät , miten puhelin sijoittuu myyntitilastoissa pidemmän päälle .
Kesän edetessä tiedämme , onko Samsung onnistunut tuomaan markkinaan uuden kestosuosikin , selittää tiedotteessa DNA Kaupan toimitusjohtaja Sami Aavikko .
Samsung pärjäsi myös Elisan kuluttajamyyntilistalla , jossa Galaxy Trend Plus otti ykkössijan .
Elisan henkilöasiakasyksikön liittymäliiketoimintajohtaja Henri Korpi piti tiedotteessa tätä sekä muiden edullisten älypuhelimien menekkiä merkkinä kuluttajien hintakriittisyyden noususta .
– Tällä hetkellä ostetaan edullisia perusälypuhelimia , joiden ominaisuudet pitkälti vastaavat lippulaivamallien ominaisuuksia .
Kyse on myös siitä , että kuluttajat osaavat valita itsellensä sopivimman laitteen , eivätkä maksa turhasta , selitti Korpi .
Alla ovat operaattorien myydyimpien puhelimien listat .
Sijoitukset eivät ole keskenään vertailukelpoisia , sillä yhtiöt eivät kerro myyntimääriä .
