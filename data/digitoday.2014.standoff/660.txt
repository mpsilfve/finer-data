Presidentti Bushin kylpyammemaalauskaappari jäi kiikkiin
Entistä presidenttiä sekä entistä ulkoministeriä häiriköinyt romanialainen pidätettiin .
Romaniassa pidätettiin keski-ikäinen mies , jonka paikallismedian perusteella uskotaan olevan tunnettu tietomurtaja " Guccifer " .
Mies jäi kiinni kotonaan Aradin kaupungissa viime viikolla .
Hänet yhytti Romanian järjestäytynyttä rikollisuutta ja terrorismia vastustava poliisiviranomainen , muun muassa NBC News kertoo .
Miestä epäillään tunnettujen romanialaisten sähköpostitilien jatkuvasta murtamisesta .
Mutta maailmalla Guccifer muistetaan vieläkin merkittävämmistä uhreista .
Esimerkiksi viime elokuussa Guccifer paljasti Yhdysvaltain entisen ulkoministerin Colin Powellin ja romanialaisen naispoliitikon välistä sähköpostittelua .
Tätä ennen Guccifer oli soluttautunut entisen presidentin George W. Bushin perheen sähköposteihin ja varastanut muun muassa Bushin tekemiä maalauksia itsestään suihkussa ja kylpyammeessa .
Romanian poliisi teki tiettävästi yhteistyötä Yhdysvaltain viranomaisten kanssa .
Ei ole selvää , onko Yhdysvallat vaatinut epäillyn luovutusta .
