Bill Gates tukee Xboxista irtautumista , pitää kiinni Bingistä
Microsoftin perustaja ja pitkäaikainen johtaja Bill Gates antaisi tukensa uudelle toimitusjohtajalle , jos tämä päättäisi myydä Xbox-pelikonsolit pois .
Microsoftin johdosta ja hallituspaikasta luopunut Bill Gates , joka nykyään on yhtiön johdon tekninen neuvonantaja , pitää Xboxin erkauttamista yhtiöstä mahdollisena toimena , jota hän on valmis kannattamaan .
Sen sijaan Microsoftin hakukone Bing , joka kertoo yritykselle , mitä internetissä tapahtuu ja joka on opettanut kuinka suuria palvelinkeskuksia rakennetaan , on sellainen resurssi , ettei siitä kannata luopua .
Gates kertoi näkemyksistään Fox Business Networkin haastattelussa , jossa hän esiintyi yhdessä Berkshire Hathawayn sijoitusguru Warren Buffettin kanssa .
Haastattelusta uutisoi Seattle Times .
Gates muistutti , että Microsoft on ennenkin luopunut tietyistä liiketoiminta-alueista .
Nettimatkatoimisto Expedia ja verkkojulkaisu Slate kuuluivat ennen Microsoftille .
Gatesin mukaan Xboxista luopuminen ei ole yksinkertainen kysymys , sillä pc-suorittimien teho houkuttelee , ja Xbox- ja pc-pelaaminen lähenevät toisiaan .
Microsoftin on kehitettävä laajan kattavuuden pelaamisstrategia .
Kun Gatesilta kysyttiin suoraan tukisiko hän toimitusjohtaja Satya Nadellaa , jos hän haluaisi myydä Xboxin pois , hän vastasi : Ehdottomasti .
Myös Nokian johdosta Microsoftin laitedivisioonan johtoon siirtynyt Stephen Elop puhui ennen nimitystään Xboxista irtautumisesta .
