USA aikoo rajoittaa NSA:ta — laiha lohtu ulkomailla
Uusi lakiehdotus pyrkii rajoittamaan NSA:n tekemää puhelujen urkintaa Yhdysvalloissa .
Laki ei kuitenkaan rajoita NSA:n teleurkintaa muualla maailmassa .
Presidentti Barack Obaman hallinto aikoo ehdottaa lakia , joka rajoittaisi turvallisuusvirasto NSA:n oikeutta tallentaa yhdysvaltalaisten puhelutietoja , kertoo muun muassa The New York Times -sanomalehti .
Lakiehdotuksen mukaan NSA ei voisi suoraan tallentaa yhdysvaltalaisten puhelutietoja , vaan ne säilyisivät operaattoreiden hallussa .
Niiden täytyy säilyttää tietoja normaalin ajan , joka yleensä on 18 kuukautta .
NSA voisi saada haltuunsa tiettyjen epäiltyjen henkilöiden teletiedot uudentyyppisellä oikeuden luvalla .
The Wall Street Journal -sanomalehden mukaan NSA:n tarvitsisi kuitenkin hakea oikeuden lupaa vasta sen jälkeen , kun se on jo aloittanut tietojen keruun .
Lakiehdotuksessa on Yhdysvaltojen ulkopuolelta katsottuna toinenkin selvä puute : Se koskee vain Yhdysvaltoja .
NSA:n tietojenkeruuta muualla maailmassa se ei edelleenkään rajoita .
