Työpaikkailmoitus paljastaa : Verkkokauppa.com avaa huutokauppasivuston
Verkkokauppa.com hakee kehityspäällikköä rakentamaan kuluttajien välistä verkkokauppaa .
Tietotekniikan myynnillä internetissä aikanaan aloittanut Verkkokauppa.com aikoo laajentaa palveluitaan .
Yhtiö julkaisi työpaikkailmoituksen , jossa haetaan Helsinkiin kehitys- ja projektipäällikköä " kehittämään yhtiöön uutta C2C- eli kuluttajien välistä kauppapaikka- ja huutokauppasivustoa " .
Näyttää siis siltä , että Suomen suurin verkkokauppa on astumassa muun muassa Huuto.netin ja Tori.fi:n tontille .
Hakijoilta edellytetään työkokemusta kuluttajien välisestä kaupasta sekä vahvaa projektinjohtokokemusta suuressa organisaatiossa .
Digitoday on pyytänyt hankkeesta lisätietoja Verkkokauppa.comilta .
Päivitetty 14.1. klo 15:58 : Verkkokauppa.comin toimitusjohtajan Samuli Seppälän mukaan yritys ei tällä hetkellä kommentoi asiaa .
Seppälä on aikaisemmassa sijoittaja- ja analyytikkotapaamisessa kertonut yrityksen haluavan puhutella kuluttajia , jotka käyvät kauppaa käytetyillä tavaroilla verkossa .
Huuto.net kuuluu Sanoma-konserniin yhdessä Digitodayn kanssa .
