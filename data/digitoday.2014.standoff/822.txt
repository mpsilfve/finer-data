Professori : " Piratismi edistää uuden musiikin syntymistä "
Tulanen yliopiston professorin uusi tutkimus paljastaa yllättäviä seikkoja piratismin vaikutuksesta musiikin tuotantoon .
Vuosia on esitetty väitettä , että piratismi syö musiikkia julkaisevien suuryritysten voittoja ja sitä kautta vähentää uuden musiikin määrää .
Viimeisen 15 vuoden aikana lähes 60 prosenttia musiikkibisneksen rahavirroista on siirtynyt muille aloille .
Tulanen yliopiston professori Glynn Lunney esittää uudessa tutkimuksessaan , että tästä huolimatta uuden hittimusiikin julkaisujen määrä on kasvanut .
Koska Yhdysvaltojen kongressin mukaan kopiosuojalakien tavoite on edistää uusien teosten tekemistä , professori linjaa uuden tutkimuksensa perusteella piratismin kopiosuojalakien varsinaisen tavoitteen mukaiseksi toiminnaksi , joka tulee sallia .
Professori esittää , että tulojen lasku saa ehkä vähemmän uusia yrittäjiä pyrkimään markkinoille , mutta on myös lisännyt vanhojen tekijöiden julkaisujen määrää selvästi .
Koska uusien muusikoiden vähenemisen tuottama lasku tuotannossa on pienempi kuin vanhojen esittäjien tuotannon kasvu , Lunney tulkitsee , että musiikkipiratismi edistää julkaistun musiikin kokonaismäärää ja on siksi sallittavaa Yhdysvaltojen nykyisen kopiosuojalainsäädännön tavoitteiden puitteissa .
Tutkimus valottaa mielenkiintoisin tavoin piratismin ja viihdetuotannon epäintuitiivista suhdetta .
On kuitenkin pakko miettiä , kuinka hyvä asia lopulta on se , että uusien kaupalliseen menestykseen tähtäävien muusikoiden määrä on laskussa .
Ja miten käy , kun dinosaurukset lopulta lopettavat uransa ?
