Näin Angry Birds -sivujen hakkerointi tapahtui
Hakkerit eivät koskaan murtautuneet Angry Birds -sivustolle , arvioi F-Securen tietoturva-asiantuntija Antti Tikkanen .
Sen sijaan hakkeri sai ohjattua nettiliikenteen väärään osoitteeseen noin tunnin ajan .
Hakkerit eivät sittenkään murtautuneet viime yönä Rovion Angry Birds -sivustolle ja muuttaneet sen sisältöä .
Kävijöille näkyi muokattu kuva , jossa Angry Birds -hahmojen lisäksi näkyi muun muassa teksti " Spying birds " .
– Itse palvelimelle ei ilmeisesti kukaan päässyt sisään , sanoo tietoturva-asiantuntija Antti Tikkanen F-Securesta .
Tikkasen arvion mukaan hakkeri ohjasi Angrybirds.com-sivustolle pyrkijät sen sijaan toiselle palvelimelle , jonne hakkeri oli pystyttänyt oman muokatun sivustonsa .
Hakkerin sivu oli ilmeisesti pienen liettualaisen palvelintilaa vuokraavan yhtiön palvelimella .
– Yhtiöllä ei ole välttämättä mitään tekemistä hakkeroinnin kanssa , vaan tekijät ovat vuokranneet palvelintilaa sieltä , mistä sitä saa halvimmalla , Tikkanen sanoo .
Tikkasen mukaan angrybirds.com ohjasi kävijöitä väärälle palvelimelle noin tunnin ajan .
Rovion mukaan väärä sivu näkyi käyttäjille vain muutaman minuutin ajan .
Peliyhtiö ei kuitenkaan kommentoi , miten hyökkäys oli tehty .
Tikkasen kuvaama menetelmä tunnetaan nimellä DNS hijack eli DNS-kaappaus .
DNS-kaappauksessa hakkeri saa internet-osoitteita hallinnoivan nimipalvelimen ohjaamaan nettiliikenteen toiseen ip-osoitteeseen eli väärälle palvelimelle .
Tikkasen mukaan hakkeri oli joko onnistunut saamaan käsiinsä nimipalvelimen hallintaan tarvittavat käyttäjätunnuksen tai salasanan , tai huijannut nimipalvelimen ylläpitäjiä vaihtamaan nimipalvelimen tietoja .
– Aikaisemmissa vastaavissa tapauksissa hakkeri on saattanut vain kylmästi soittaa nimipalvelimen ylläpidolle , että verkkosivuston ip-osoite pitäisi vaihtaa , Tikkanen sanoo .
Hakkeri on esiintynyt esimerkiksi yrityksen it-hallinnon työntekijänä , jolla on jokin vakuuttavalta kuulostava syy osoitteen vaihtamiseen .
Yksinkertaiselta vaikuttava temppu on onnistunut Tikkasen mukaan suhteellisen usein vastaavissa kaappauksissa .
Yksi suojautumiskeino olisi tehdä nimipalvelimien ylläpitäjien kanssa sopimus , jolla osoitetietojen vaihtaminen tehdään hyvin vaikeaksi .
– Silloin myöskään itse yritys ei onnistu vaihtamaan ip-osoitteita kovin helposti , vaan se vaatii useita varmistuksia , Tikkanen sanoo .
