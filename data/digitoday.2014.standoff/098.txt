Tv-tähdeltä uusi näppäimistö — Blackberry taas raivoissaan
Ryan Seacrestin Typo julkaisi uuden näppäimistön ja sai entisen älypuhelinmahdin jälleen peräänsä , Hollywood Reporter kertoi .
IPhone-puhelimille näppäimistöjä myyvä Typo julkaisi toisen sukupolven version tuotteestaan .
Seurauksena Blackberry haastoi Typon oikeuteen jo toisen kerran .
Asiasta kertoi ensimmäisenä The Hollywood Reporter , jonka mukaan Blackberry nosti kanteen Typoa vastaan maanantaina Kaliforniassa .
Typon perustajiin lukeutuu Yhdysvalloissa erittäin tunnettu tv-juontaja Ryan Seacrest .
Yhtiön tuotteet saavat Blackberryn näkemään punaista , koska näppäimistöt muistuttavat pieniä yksityiskohtia myöten paljon Blackberry-puhelinten näppäimistöjä .
Viimeisimmässä kanteessa Blackberry syyttää Typoa patenttiensa ja tuotteidensa visuaalisen tyylin " orjallisesta " kopioimisesta .
Blackberry hakee vahingonkorvauksia ja myyntikieltoa .
Typo ei kommentoinut uutta kannetta , mutta tähän asti yhtiö ei ole pärjännyt oikeudessa kovin hyvin .
Viime maaliskuussa tuomari langetti Typolle myyntikie llon , ja vain viikkoja sitten Typo määrättiin maksamaan 860\_000 dollarin verran sakkoja myyntikiellon rikkomisesta .
