Tesla : Tässä teille panssari , vaikka sitä ei tarvitakaan
Tesla parantaa Model S -sähköauton turvallisuutta , vaikka ei löydä sen turvallisuudesta mitään puutteita .
Yhdysvaltalainen sähköautovalmistaja Tesla lisää Model S -urheiluautoihinsa maksutta titaanisen pohjasuojan ja alumiinisen suojalevyn .
Lopputuloksena on kolminkertainen panssarointi mitä voimakkaimpien alaosumien varalta .
Kyseessä ei ole takaisinkutsu , vaan vapaaehtoinen tarjous omistajille .
Uudet autot on varustettu parannuksilla 6. maaliskuuta lukien .
Ongelma vain on , että Teslan pääjohtaja Elon Musk viivyttää asiaan pääsemistä erilaisilla argumenteilla Teslan turvallisuudesta jo ilman parannuksiakin , minkä vuoksi blogikirjoituksessa alkaa olla selittelyn makua – kenties ihan turhaan .
Sillä kuten Musk kärkkäästi tuo esille , eivät Pohjois-Amerikassa viime vuonna tapahtuneet 200\_000 bensa-auton paloa nousseet samalla tavalla otsikoihin kuin kolme Tesla S:n paloa .
Tosin luvussa ovat yhteenlaskettuna kaikki automerkit , kun taas Tesla S:ää on myyty varsin rajoitettu määrä .
Siltikin todennäköisyys tulipalolle Model S:ssä on Muskin mukaan 1/8000 , mikä on edelleen hänen mukaansa viisi kertaa vähemmän kuin keskiverto bensa-autossa .
Musk selvittää , että lisäsuojaukselle ei olisi tarvetta , koska Model S on ilmankin hyvin turvallinen .
Mutta koska viime vuodelle osui kaksi pohjapanssarin läpäissyttä ja tulipaloon johtanutta vahinkoa , katsottiin parannus hyödylliseksi yhtiön maineen ja omistajien mielenrauhan kannalta .
Tulipaloista ei ole aiheutunut henkilövahinkoja , mutta viimeisimmän marraskuussa sattuneen palon jälkeen Yhdysvaltain liikenneturvallisuutta valvova viranomainen aikoi tutkia onnettomuuden selvittääkseen , vaatiiko automallin turvallisuus toimenpiteitä .
Vahingon jälkeen Elon Musk vannoi , ettei Tesloja kutsuta takaisin .
