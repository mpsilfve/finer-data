Windows Phonella yksi oljenkorsi — Microsoft tarrasi tänään juuri siihen
Microsoftin tänään julkaisemat Lumiat ovat juuri siinä sarjassa , missä yhtiöllä on vielä mahdollisuuksia .
Microsoft julkisti tänään kaksi uutta Windows-puhelinta .
Lumia 435 ja 532 ovat molemmat ensimmäistä älypuhelintaan ostavalle suunniteltuja halpalaitteita .
Molemmissa puhelimissa on 800 x 480 -näyttö , gigatavun kokoinen keskusmuisti , 8 gigaa tallennustilaa sekä 1560 milliampeerin akku .
435:n suoritin on kaksiytiminen 1,2 gigahertsin Snapdragon 200 ja 532:ssa on samalla kellotaajuudella toimiva neliydinsuoritin .
532:ssa on 5 megapikselin pääkamera .
Edullisemmassa 435:ssä pääkameran tarkkuus on 2 megapikseliä .
Kummankin selfie-kameran tarkkuus on 0,3 megapikseliä .
435:n hinta ennen veroja ja muita kuluja on 69 euroa ja 532:n 79 euroa .
Näin ollen ne saataneen hinnoiteltua lähelle kriittistä sataa dollaria , jota pidetään paljon myyvän edullisen älypuhelimen haamurajana .
Tutkimusyhtiö IDC:n tutkimusjohtaja Francisco Jeronimo sanoi Twitterissä julkistuksen jälkeen Windows Phonen olevan nyt halpojen puhelinten käyttöjärjestelmä .
– Älypuhelinten keski- ja raskas sarja on jo menetetty , Jeronimo sanoi tviitissään .
> WP continues to come to even lower price points w Lumia 435 & 532 .
Mid & high-end tiers are definitely lost .
WP is the brand of low cost OSs— Francisco Jeronimo ( @ fjeronimo ) January 14 , 2015
