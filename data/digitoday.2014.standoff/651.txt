NSA varasti maailman sim-korttien salausavaimet — koskee myös Suomea
Maailman suurimman sim- ja luottokorttien sirujen toimittajan Gemalton käyttämät salausavaimet ovat Yhdysvaltain ja Britannian vakoiluorganisaatioiden hallussa .
Asiasta kertoi The Intercept .
Gemalto toimii 44 maassa ja sen tuotteet ovat 1,5 miljardin ihmisen käytössä .
Se toimittaa noin kaksi miljardia sim-korttia vuodessa 450 matkapuhelinoperaattorille , niin Yhdysvaltain suurimmille kuin suomalaisillekin operaattoreille .
Gemalton salausavainten kaappaaminen paljastui tietovuotaja Edward Snowdenin viemistä tiedostoista , jotka The Intercept julkaisi laajan artikkelin yhteydessä .
Snowdenin vuotamista top secret -asiakirjoista selviää , että Yhdysvaltain NSA:n ja Britannian GCHQ:n työntekijöistä koostuva , aikaisemmin tuntematon yksikkö murtautui Gemalton sisäisiin verkkoihin ja varasti salausavaimet , joilla matkapuhelinten sim-korttien käyttäjien ja operaattorien verkkojen välistä viestintää suojataan .
Monissa maissa tiedustelu- ja poliisiorganisaatiot voivat oikeuden päätöksellä salakuunnella puheluita , mutta salausavainten avulla ne pääsevät kuuntelemaan ja lukemaan viestejä salassa , jälkiä jättämättä .
Gemalto ei ollut tietoinen siitä , että vakoiluorganisaatiot olivat vieneet tiedot , joiden luottamuksellisuuteen koko sen toiminta perustuu .
Vakoiluorganisaatiot keräsivät vuodesta 2010 lähtien salausavaimia .
Ne myös kehittivät automatisoidun järjestelmän , jolla “ tiedonkorjuu ” sujui manuaalista käsittelyä tehokkaammin .
Tämä selviää yhdestä The Interceptin julkaisemasta 24-sivuisesta , 27. huhtikuuta 2010 päivätystä asiakirjasta .
The Interceptin tänään perjantaina julkaisemasta artikkelista löytyy yhteenvetouutinen muun muassa ZDNetistä .
