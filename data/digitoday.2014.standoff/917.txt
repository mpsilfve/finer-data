Poliisi iski kännykkäkuskeihin
Poliisi puuttui viime viikolla satoja kertoja viestintälaitteiden virheelliseen käyttöön .
Tiedotteen mukaan poliisi kirjasi matkapuhelimen tai muun viestintälaitteen virheellisestä käytöstä 305 seuraamusta viime viikon valtakunnallisessa tehovalvonnassa .
Poliisi valvoi tieliikenteessä ilmenevää tarkkaamattomuutta painottaen matkapuhelinten virheellistä käyttöä ajon aikana .
Tulokset kerättiin yhdeltä valvontapäivältä .
Tarkkaamattomuuteen liittyy usein punaisia päin ajamista tai stop-merkkien sivuttamista .
Tällaisiin rikkeisiin puututtiin yli 60 kertaa .
Erityisen huolestuttavaa on tekstiviestien lukeminen tai jopa kirjoittaminen ajon aikana .
Esimerkiksi erittäin moni nuori lähettää tutkitusti tekstiviestejä tai pikaviestejä ajaessaan .
– Viestiä lähetettäessä voi katse olla pois liikenteestä useiden sekuntien ajan , mikä tarkoittaa taajamanopeuksissa muutamien kymmenien metrien ajamista lähes sokkona , poliisitarkastaja Pasi Kemppainen huomauttaa [ tiedotteessa ] ( http://www.poliisi.fi/poliisi/home.nsf/pages/EF73BB4A020BC681C2257DD900232EB1 ) .
Matkapuhelinta ei saa moottorikäyttöistä ajoneuvoa kuljetettaessa käyttää siten , että pitää sitä kädessään .
Mutta erikseen voidaan keskustella , onko puhelimen käyttö ylipäätään hyvä ajatus autoa ajaessa .
Tosin yhtä lailla voi väittää , että pelkkä aktiivinen keskustelu kanssamatkustajan kanssa vie huomion liikenteestä .
