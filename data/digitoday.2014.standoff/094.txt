Analyytikko : Kun Nokia myi puhelimen , Microsoft menetti 10 taalaa
Ohjelmistoyhtiö Microsoft menetti 10 dollaria jokaista Nokian myymää matkapuhelinta kohden .
Tämä oli yksi keskeinen kannustin Nokian puhelintoimintojen ostamiseen .
Näin arvioi itsenäinen puhelinalan analyytikko Richard Windsor blogissaan .
Windsor arvioi selvityksiinsä perustuen , että Nokia maksoi Microsoftille 10 dollaria laitteelta lisenssistä Windows Phone -käyttöjärjestelmään .
Samaan aikaan ohjelmistoyhtiö kuitenkin maksoi erilaisia markkinointi- ja myyntitukia Nokialle noin 20 dollaria laitteelta .
– Tämä tarkoittaa , että Microsoft menetti 10 dollaria joka kerta , kun Nokia myi puhelimen , Windsor kirjoittaa .
Windsorin mukaan tilanne ei kannustanut Microsoftia panostamaan kunnolla Windows Phoneen .
Analyytikko arvioi maksujen myös kannustaneen Microsoftia ostamaan puhelintoiminnot Nokialta .
Windsor arvioi , että Microsoft voi säästää vuodessa 600 miljoonaa dollaria eli noin 434 miljoonaa euroa , jos se yltää 60 miljoonan myydyn puhelimen vuositahtiin .
