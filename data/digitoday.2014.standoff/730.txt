Vuoto : Surface 3 työn alla — kuinka käy Lumia-tablettien ?
Microsoftin seuraavan tablettisukupolven sanotaan tulevan loppuvuodesta .
Microsoft työstää parhaillaan Surface-tablettien seuraavaa sukupolvea , kertoo Softpedia .
Tieto perustuu luotettavaksi osoittautuneen MSFTnerdin tviitteihin .
Tviitit näkyvät vain valituille Twitter-käyttäjille .
Vahvistamattomien tietojen mukaan Surface 3:n julkistusajankohta olisi tämän vuoden lopulla .
Microsoftin sanotaan käyvän neuvotteluja Nvidian kanssa Tegra K1 -suorittimen käyttämisestä .
Myös pienikokoisemman Surface-tabletin sekä Surfacen LTE-version kerrotaan olevan työn alla .
Jos Microsoft jatkaa tablettituotelinjaansa Surfaceilla , Nokian Lumia-tabletit saattavat jäädä lyhytikäiseksi tuotteeksi .
Nokia julkisti lokakuussa Lumia 2520 -tabletin , joka saapui kauppoihin Suomessa juuri ennen joulua .
Lumia 2520 profiloitiin " ultramobiiliksi " tuotteeksi , eli siinä oli satsattu akkukestoon sekä LTE-yhteensopivuuteen .
Tähän mennessä julkaistut Surfacet eivät ole tukeneet mobiilidatayhteyksiä .
Jos näin tapahtuu , Lumia-tablettisarjalle ei jää välttämättä tilaa ja se saattaa jäädä yhden mallin ihmeeksi .
