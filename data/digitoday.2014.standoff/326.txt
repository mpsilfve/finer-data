Windows Phone sai riveihinsä jenkkivalmistajan ( Nokian lisäksi )
Amerikkalainen BLU on tähän asti valmistanut edullisia Android-puhelimia .
Amerikkalainen matkapuhelinvalmistaja BLU ryhtyy valmistamaan Windows-puhelimia .
Yhtiö julkisti Facebook-sivullaan kuvan , jossa näkyy Windows Phonesta tutut hallintanäppäimet .
WMPoweruserin mukaan BLU on aiemmin tunnettu Android-puhelimien sopimusvalmistajana .
Floridalaisyhtiö on myynyt laitteitaan Yhdysvalloissa ja Keski- sekä Etelä-Amerikassa .
Ulkoisesti laite näyttää suuresti Dash 5.0:lta , arvelee WMPoweruser .
Kyseessä on viisituumaisella 480 x 854 -näytöllä , 4 gigan tallennustilalla 5 megapikselin kameralla varustettu halpalaite .
Microsoft löyhensi hiljattain Windows Phonen laitteistovaatimuksia ja lisäsi tuen edullisemmille Qualcommin piirisarjoille sekä poisti vaatimuksen kameran fyysisestä laukaisupainikkeesta .
BLU liittynee puhelimellaan kisaan edullisista älypuhelimista , joka on myynniltään tämän hetken nopeimmin kasvava tuoteryhmä puhelimissa .
Jos Microsoftille siirtynyttä Nokian älypuhelinyksikköä ei lasketa , Windows Phone -valmistajat ovat etupäässä aasialaisia .
Viimeisimpänä mukaan liittyivät LG , Lenovo , Foxconn , ZTE , Longcheer sekä Xolo .
