Iso muutos — mainokset mahdollistetaan Firefox-selaimeen
Firefox-selaimen uudet käyttäjät saavat kohta katsella mainoksia joka kerta kun he avaavat uuden välilehden .
Mozilla Foundation ilmoitti syvällisestä muutoksesta avoimeen ohjelmistoon perustuvan selaimen politiikassa tiistaina .
Mozilla kertoi tulevasta , Directory Tiles -nimeä kantavasta muutoksesta Advertising Bureaun vuosittaisessa johtajuuskokouksessa Palm Springsissä .
Tällä hetkellä uuden sivun yhdeksään lokeroon valikoituu käyttäjän usein vierailemia sivuja ja kirjanmerkkeihin tallennettuja sivuja .
Tulevaisuudessa Firefoxin uuden välilehden avaaminen näyttää maantieteelliseen sijaintiin perustuvia sivuja , mainoksia ja Mozillan omia mainoksia .
Uudella välilehdellä näytetään Mozillan valitsemaa sisältöä vain uusille Firefoxin käyttäjille ja niille , jotka asentavat selaimen uudestaan .
Tarkoituksena on , että sisältö korvautuu käyttäjän omasta selailuhistoriasta valikoituvilla sivuilla sitten kun selattavien sivujen lukumäärä ja toistomäärä täyttävät Mozillan asettamat numeeriset tavoitteet .
Organisaation mukaan uudelle käyttäjälle kertyy riittävästi selailuhistoriaa 30-45 päivässä , Cnet kirjoitti .
Mainokset , jotka leimataan ” sponsoroiduksi sisällöksi ” , tulevat niin pian kuin käyttäjäkokemus on saatu viilattua kuntoon , Mozillan sisältöpalveluista vastaava Darren Herman kirjoitti yritysblogissa .
Muutos on raju Mozillalle , joka viime viime vuonna Firefoxin versiossa 22 esti lähtökohtaisesti ulkopuolisten toimijoiden evästeet .
Mozilla muotoilee muutoksen uusien käyttäjien avustamiseksi , mutta myöntää myös sen tuovan tervetullutta rahaa .
Mozilla nykyinen rahoitus on hyvin riippuvainen Googlesta , joka tukee säätiön toimintaa 300 miljoonalla dollarilla vuodessa huolimatta siitä , että sillä on oma kilpaileva Chrome-selain , TechSpot kirjoitti .
Vastineeksi rahasta Firefoxin selaimen perusasetuksena on Googlen hakukone .
Google on sopinut jatkavansa Mozillan rahoittamista tämän vuoden loppuun asti .
Siitä mitä sen jälkeen tapahtuu , on neuvoteltava erikseen .
Mozillan neuvotteluasema on huomattavasti vahvempi , kun sillä on valmiina koneisto , joka pystyy syöttämään mainoksia joka kerta kun Firefoxin käyttäjä avaa uuden välilehden .
