Dropboxin katoaminen säikäytti 200 miljoonaa käyttäjää
Suuriin pilvipalveluihin kuuluva Dropbox säikäytti 200 miljoonan henkilön ja neljän miljoonan yrityksen käyttäjäkuntansa perjantaina .
Palvelu katosi kokonaan verkosta .
Dropbox kiirehti torjumaan perjantaina huhut siitä , että hakkerit olisivat kaataneet sen .
Palvelun katoamisen syyksi se ilmoitti rutiinipäivityksen .
Yrityksen mukaan kaikkien käyttäjien tiedot , valokuvat ja tiedostot ovat tallessa .
Palvelu palasi osittain verkkoon muutaman tunnin kuluttua ja sunnuntai-iltana Dropbox ilmoitti , että 99 prosenttia käyttäjistä pääsee jälleen kiinni tiedostoihinsa , mutta viidellä prosentilla on ongelmia tiedostojen synkronoinnissa työpöydän kanssa ja 20 prosentilla on ongelmia palvelun mobiilisovelluksen kanssa .
Dropbox tallentaa kaikki poistetut ja aikaisemmat tiedostoversiot 30 päivän ajaksi .
Palvelu toimii Amazonin Simple Storage Servicen päällä .
Tiedostot tallennetaan salattuina .
Asiasta uutisoivat muun muassa PC World ja The Escapist .
