Jännittävä tehtävä jääkuuhun odottaa : Onko siellä elämää ?
Jupiterin Europa-kuuta halutaan tutkia vähintään kiertoradalta käsin , Yhdysvaltain avaruushallinto Nasa vahvisti .
Suunnitelmista lähteä tutkimaan jäistä Europaa kertoi Nasan johtaja Charles Bolden vuotuisessa State of Nasa -puheessaan .
– Tulevaisuutta ajatellen , suunnittelemme tehtävää Jupiterin kiehtovan Europa-kuun tutkimiseksi valitsemalla tiedelaitteet tänä keväänä ja etenemällä työmme seuraavaan vaiheeseen , Bolden sanoi muun muassa Cnetin mukaan .
Valkoinen talo on esittänyt Nasalle 30 miljoonaa dollaria tilivuodelle 2016 Europa-tehtävän hahmottamiseksi .
Nasa on jo korvamerkinnyt tehtävälle 100 miljoonaa dollaria vuoden 2015 budjetissaan .
Hieman omaa Kuutamme pienempi Europa on suurelle yleisölle melko tuntematon taivaankappale , mutta tiedemiehille ja Maan ulkopuolisen elämän etsijöille sitäkin mielenkiintoisempi .
Kukaan ei tiedä , mitä jääkuoren alla mahdollisesti sijaitseva valtava meri pitää sisällään .
Mikä tahansa tehtävä Europaan on kuitenkin vielä vuosien päässä .
Cnetin mukaan lento – jos tapahtuu ollenkaan – koittaisi todennäköisesti vasta 2020-luvun puolella .
On myös epäselvää , tyytyykö Nasa ( tai riittävätkö rahat ) Europan tutkimiseen avaruusluotaimella , vai saadaanko pinnalle jopa laskeutuja-alus , joka voisi porata jäätä .
Europa ei ole aurinkokuntamme ainoa jääkuu .
Sellaisia ovet esimerkiksi Jupiteria kiertävä Ganymede ja Saturnusta kiertävä Enceladus .
