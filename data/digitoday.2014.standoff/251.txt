Huhu : Samsung ottaa Applesta mallia tulevassa huippupuhelimessa
Samsungin odotetaan julkistavan uuden Galaxy S5 -huippupuhelimen maaliskuussa .
Huhujen mukaan Samsung julkistaa puhelimestaan kaksi erihintaista mallia — Applen tapaan .
Samsung aikoo julkaista uuden Galaxy S5 -puhelimensa todennäköisesti maalis–huhtikuussa .
Puhelimen ominaisuuksista on liikkunut yhä enemmän vuotoja – tai pelkkiä huhuja .
Uusin vuoto tulee Samsungia tarkkaan seuraavalta SamMobile-sivustolta .
Sivuston mukaan Samsung julkaisee Galaxy S5 -puhelimesta sekä muovi- että kalliimman metallikuorisen version .
Samsungin ratkaisu muistuttaa Applen viimeisintä iPhone 5s - ja 5c-puhelimien julkaisua .
Lisäksi yhtiöllä on työn alla Galaxy S5 mini - sekä Zoom -versiot .
Samsung kaavailee metallikuorisen version hinnaksi SamMobilen mukaan 800 euroa , kun taas muovikuorisen saisi 650 eurolla .
Samsung Galaxy S5 -puhelimessa on 16 megapikselin kamera sekä Exynos 6 - tai Snapdragon 805 -prosessori , SamMobile väittää .
Snapdragon 805 on nopeampi kuin useissa nykyisissä huippupuhelimissa käytössä oleva Snapdragon 800 -prosessori .
Sivusto arvioi , että Exynos 6 saattaa tulla halvempaan muovikuoriseen versioon , kun taas Snapdragon kuuluisi metallikuoriseen huippumalliin .
SamMobilen mukaan Galaxy S5:ssä on 2560x1440 pikselin SuperAmoled-näyttö .
Näytön koosta SamMobilella ei kuitenkaan ole yhtä tarkkaa tietoa .
Galaxy S5 -puhelimien käyttöjärjestelmänä on joka tapauksessa Android 4.4 KitKat .
Galaxy S5 Zoom -malli julkaistaan toukokuussa ja mini kesäkuussa , väittää SamMobile .
Molemmissa on sivuston mukaan 4,8 tuuman SuperAmoled-näyttö sekä Android 4.4 -käyttöjärjestelmä .
