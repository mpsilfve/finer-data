Microsoftin toimisto oppi tallentamaan Applen pilveen
Microsoft on päivittänyt iOS-maailman toimisto-ohjelmistonsa niin , että se osaa tallentaa datan myös muiden pilvipalveluihin .
Office for iOS -sovellukset Word , Powerpoint ja Excel antavat käyttäjän valita tiedostojen tallennuspilveksi myös Applen iCloudin tai Box-pilvipalvelun Microsoftin OneDriven lisäksi .
Päivityksestä uutisoinut Mashable arveli , että tuki muille pilvipalveluille seuraa pian .
Microsoft ilmoitti Office-blogissaan , että myös Android- ja Windows 10 -käyttöjärjestelmillä toimivat toimistosovellukset saavat pian vastaavan tuen kolmansien osapuolien tallennusalustoille .
Microsoft käynnisti myös pilvitallennuksen kumppanuusohjelman , joka antaa muiden integroida Office Onlinen omiin sovelluksiinsa .
Muun muassa Salesforce ja Citrix ovat jo liittyneet ohjelmaan .
Toimitusjohtaja Satya Nadellan alaisuudessa Microsoft on avannut ohjelmistojaan kaikille käyttäjille laitteistoalustasta riippumatta .
Muutama kuukausi sitten Microsoft ja Dropbox kertoivat yhteistyöstä , jossa toimistosovelluksen käyttäjä voi toimittaa omaa asiakirjaansa Dropboxin sisällä ja tallentaa sen siellä .
