Riitelyn jälkeen : Google julkaisi kaksi Windows-aukkoa lisää
Toinen aukoista on melko mitätön , toinen puolestaan ei .
Microsoft ei varmasti ole tyytyväinen .
Microsoft ja Google ovat jälleen napit vastakkain .
Soppa sai alkunsa , kun Googlen insinööri paljasti vakavan haavoittuvuuden Microsoftin Windows 8.1- sekä Windows 7 -käyttöjärjestelmistä .
Asiaan ehti ottaa kantaa myös tietoturvatutkija , joka muistutti , ettei kolmen kuukauden varoitusaika riitä Microsoftin kokoiselle toimijalle .
Nyt Google on jälleen ilmaantunut julkisuuteen kahdella uudella nollapäivähaavoittuvuudella .
Ensimmäinen näistä koskee vain Windows 7:ää , eikä se ole erityisen merkittävä .
Microsoft ja Google ovat yhtä mieltä siitä , että aukkoa ei ole syytä korjata .
Windows 8 ja 8.1 ovat turvassa .
Toinen Googlen paljastama aukko on selvästi edellistä vakavampi .
Se liittyy Windowsin puutteelliseen tapaan tunnistaa käyttäjä tietoa salattaessa .
Toisin kuin aiempi , tämä aukko koskee myös Windows 8- ja 8.1-käyttöjärjestelmiä .
Microsoft oli kehittänyt aukkoon jopa korjauksen , joka yhtiön oli tarkoitus julkaista tammikuun päivitystiistain yhteydessä , mutta viime hetkellä ilmennyt yhteensopivuusongelma sai Microsoftin lykkäämään päivitystä helmikuulle .
Googlelle tämä syy ei kelvannut , sillä yhtiön noudattama 90 päivän ennakkoilmoitusaika tuli täyteen , ja Google julkisti aukon .
Tämän lisäksi Google jopa paljasti esimerkkitapauksen siitä , miten aukkoa voidaan käyttää hyväksi .
Asiasta kertoi muun muassa Ars Technica .
