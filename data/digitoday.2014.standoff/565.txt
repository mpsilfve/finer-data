Hyppönen : Lizard Squadin viesti jää epäselväksi
F-Securen Mikko Hyppönen vahvistaa Twitterissä esiintyvän nuoren 17-vuotiaaksi suomalaisteiniksi .
Tämän välittämä viesti jää kuitenkin epäselväksi .
Facebook , Instagram , Tinder , AIM ( Aol Instant Messenger ) sekä Hipchat olivat nurin tiistaiaamuna .
Vastuun hyökkäyksestä otti Twitterissä Lizard Squad -hakkeriryhmä .
F-Securen tutkimusjohtaja Mikko Hyppönen ei pysty vahvistamaan , että verkkohyökkäyksen takana oli todella Lizard Squad .
— Mutta ainakin he ottivat vastuun siitä , Hyppönen sanoo .
Hyppönen huomauttaa , että toisaalta uhkauksia Xbox Liven ja Playstation Networkin kaatamisestakaan ei pidetty uskottavina .
Suositut pelipalvelut lakkasivat silti toimimasta jouluna .
Hyppönen tunnistaa Lizard Squadin julkaisemassa kuvassa olevan 17-vuotiaan " Ryanin " , joka pitelee dox me -kylttiä .
— Jotain he yrittävät tässä sanoa , mutta viesti jää epäselväksi .
Hyppönen pitää uskottavana Lizard Squadin väitettä siitä , että ryhmällä on hallussaan Malaysian Airlinesin sisäisiä tietoja .
Lizard Squad murtautui yhtiön palvelimille pari päivää sitten ja vaihtoi kotisivun .
Hyppösen mukaan murtautujat pääsivät samalla yhtiön järjestelmiin asti .
