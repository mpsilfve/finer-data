TeliaSonera sai luvan ostaa Tele2:n
Norjan kilpailuvirasto on pyörtänyt päätöksen , jolla se esti TeliaSoneran ostamasta kilpailijaa , Norjan Tele2:ta .
Kilpailuvirasto teki päätöksen sillä ehdolla , että Norjaan syntyy kolmas matkapuhelinoperaattori Telenorin ja TeliaSoneran lisäksi .
Norjan kilpailuvirasto , joka aikaisemmin ilmoitti harkitsevansa TeliaSoneran uutta ehdotusta , ilmoitti torstaina suostuvansa siihen , että TeliaSoneran omistama NetCom ja Tele2 Norja fuusioidaan , kun tietyt ehdot on täytetty .
TeliaSonera sopi ostavansa Tele2:n heinäkuussa 548 miljoonalla eurolla sen jälkeen kun Tele2 epäonnistui taajuushuutokaupassa .
Kaupan toteutumisen ehtona on se , että TeliaSonera sopii verkkovierailusta markkinoille tulevan uuden operaattorin Icen kanssa ja että Tele2:n matkapuhelinverkko ja sitä operoiva Network Norway myydään Icelle .
Ice saa myös vuokrata 900 megahertsin kaistaa puolen vuoden ajan .
Tämä mahdollistaa palvelun jatkumisen nykyisille asiakkaille ja joustavan siirtymisen Icen palveluun .
Tele2:n katoaminen markkinoilta oli odotettua sen jälkeen , kun yhtiö hävisi taajuushuutokaupassa .
Ice tarjosi taajuuksista enemmän kuin Tele2 , Total Telecom kirjoitti .
