Kyborgiproteesi toi tunnon kätensä menettäneelle
Eurooppalaiset tiedemiehet ovat kehittäneet menetelmän , jolla älyproteesi yhdistettiin onnistuneesti ihmisen omaan hermostoon .
Kokeilussa tanskalaismies tunsi kyborgikäden avulla esineen koon , muodon ja joustavuuden .
Roomassa suoritetussa operaatiossa 36-vuotias Dennis Aabo Sørensen , joka menetti vasemman kätensä ilotuliteonnettomuudessa kymmenisen vuotta sitten , sai kädentyngän hermoihin kytkennät , jotka muuttivat proteesin elektrodeista tulevat sykkeet hermoimpulsseiksi .
Impulsseja testattiin pari viikkoa ennen kuin älyproteesi asennettiin paikoilleen .
Käsiproteesi sinällään ei ole suuri keksintö , vaan siihen kytketty elektroniikka ja sovellus , joka muuttaa proteesin paine- ja voima-antureiden välittämät tiedot hermoston ja aivojen ymmärtämään muotoon .
Sørensenin rooli oli toimia puhtaasti koekaniinina , sillä hän sai käyttää kyborgikättä vain pari viikkoa , jonka jälkeen häneltä leikattiin elektrodit irti .
Älykäsi on vielä liian suuri ja raskas käytännön elämään .
Mutta sen toimivuus on todistettu ja sen kutistaminen voi alkaa .
– Suurin ero oli siinä , että kun tartuin johonkin , tunsin mitä olin tekemässä ilman että minun tarvitsi katsoa .
Saatoin käyttää kättä pimeässä , Sørensen sanoi .
Tavallisesti hänellä on proteesi , jolla hän voi kantaa kauppakassia , mutta jonka ohjaaminen tapahtuu näköaistin kautta .
NPR:n haastattelussa Sørensen sanoi , että hän sai uudesta proteesista heti hyvän tuntuman .
Hänen mukaansa tekokäsi yhdistyi aivoissa säilyneeseen haamukäteen .
Asiasta kertoi ensimmäisenä tiedelehti Science Translational Medicine .
Siitä uutisoivat myös Helsingin Sanomat ja BBC .
