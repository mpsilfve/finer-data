Microsoft myi loppuvuonna 10,5 miljoonaa Lumiaa — onko se paljon vai vähän ?
Lumia-myynti rikkoi ensimmäistä kertaa 10 miljoonan laitteen rajan yhden vuosineljänneksen sisällä .
Microsoftin julkistaman viime vuoden viimeisen osavuosikatsauksen mukaan yhtiön tulos oli laskussa .
Syinä olivat vaisu pc-myynti , joka rokotti ohjelmistokysyntää sekä vahva dollari , joka pienensi vientituloja .
Liikevaihto kasvoi Nokian puhelinten oston myötä kahdeksan prosenttia 26,5 miljardiin dollariin , mikä oli hieman markkinaodotuksia suurempi luku .
Ohjelmistojen myyntitulot laskivat 10,7 miljardiin dollariin , kun markkinoiden odotukset olivat 10,9 miljardia .
Yhtiö tahkosi hyvää tulosta Xbox-pelikonsoleilla ja pilvipalveluilla .
Microsoft myi Lumioita kaikkiaan 10,5 miljoonaa , mikä on kaikkien aikojen ennätys .
Nokian viime vuoden vastaava määrä oli 8,2 miljoonaa .
Ulkomaisessa teknologiamediassa on otsikoitu näyttävästi Lumioiden ja samalla myös Surfaceiden myynnin kasvusta .
Kasvu ei ole kuitenkaan ollut kappalemääräisesti hurjaa .
IDC:n tutkimusjohtaja Fransisco Jeronimo huomautti Twitterissä , että 10 miljoonan myydyn puhelimen raja vuosineljänneksessä kesti Windows Phonella 20 kvartaalia , kun vastaava luku oli iOS:llä 14 ja Androidilla 7 kvartaalia .
> Lumia unit shipments over time .
In 4Q14 it breaks the 10 million mark for the first time , 20 quarters after launch pic.twitter.com/Ous2naqeQz
