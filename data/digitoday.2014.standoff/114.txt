Monster suree menetettyjä miljoonia : Haastoi Beatsin oikeuteen
Monster syyttää Beatsia katalista tempuista ennen Apple-kauppaa .
Kuulokevalmistaja Monster haastoi oikeuteen Applen omistaman kuulokeyhtiön Beats Electronicsin ja sen perustajat Jimmy Iovinen ja Dr. Dren .
Kanne käsittää myös älypuhelinvalmistaja HTC:n .
Monster syyttää vastapuolia salaliitosta sitä vastaan , muun muassa Wall Street Journal ( maksumuuri ) kertoo .
Monsterilla oli Beatsin kanssa sopimus Beats by Dr. Dre -kuulokemallistosta , mutta yhtiö kokee yhteistyön loppuneen Beatsin ja HTC:n vehkeilyn vuoksi .
HTC osti Betsista 51 prosentin osuuden vuonna 2011 , mutta Beats osti siitä puolet takaisin vain alle kuukautta myöhemmin .
Kanteen mukaan tämä antoi Beatsille mahdollisuuden lopettaa sopimus Monsterin kanssa vetoamalla niin sanottuun omistuksen muuttuminen -lausekkeeseen .
Seurauksena Monster kokee menettäneensä miljoonia , kun se joutui luovuttamaan kaiken aiheeseen liittyvän aineettoman omaisuutensa Beatsille .
Kantajana on myös Monsterin pääjohtaja Noel Lee , joka luopui Beatsin osakkeistaan lopullisesti syyskuussa 2013 .
Hän katsoo joutuneensa harhaanjohdetuksi Beatsin tulevaisuudesta .
Apple osti Beatsin viime keväänä 3,2 miljardilla dollarilla , mikä olisi kanteen mukaan nostanut Leen omistuksen arvon sataan miljoonaan dollariin .
Beats ei kommentoinut kannetta .
Jo ennen Apple-kaupan vahvistumista Beats haastettiin oikeuteen , kun kaksi yhtiön entistä taustahahmoa koki jääneensä vaille asianmukaisia rahojaan .
