Nvidia poisti pullonkaulan tehohirmustaan — mutta panttaa myyntiä
Nvidian huippumallin suorituskyky ei jää enää kiinni ainakaan näyttömuistista .
Vielä kun kortin saisi myyntiin ...
Aiemmin näytönohjainmarkkinoiden nopeusvaltikkaa hallussaan pitänyt Nvidian GeForce GTX Titan sai väistyä GeForce GTX 780 Ti:n tieltä .
Uudessa lippulaivassa oli vain yksi pieni puute – teho-ohjaimen kolmen gigatavun näyttömuisti oli rajallinen .
Nvidian ratkaisu oli lopulta hyvin looginen : tuplataan määrä kuuteen gigatavuun .
Wccftechin tietojen mukaan Nvidia aikoo kuitenkin pantata uutuuden julkaisua siihen saakka , kunnes varastossa olleet Titanit on myyty pois .
Mikäli kuuden gigatavun muistilla varustettu GTX 780 Ti julkistettaisiin välittömästi , loppuisivat ihmisiltä syyt hankkia hirviöhintalapulla varustettu GTX Titan , Wccftech arvioi .
Tilausta kuuden gigatavun teho-ohjaimelle on .
Kovaa vauhtia yleistyvä 4k-tarkkuus vaatii näytönohjaimelta suorituskyvyn lisäksi runsaasti muistia .
Jo nyt GeForce GTX 780 Ti:n kolmen gigatavun näyttömuisti on osoittautumassa suuremmilla tarkkuuksilla pahaksi pullonkaulaksi .
