Teslan Muskin jobsmaisuus imee kykyjä Applelta
Tesla on ryövännyt ainakin 150 työntekijää Applelta , mutta Apple ei yrityksistä huolimatta ole juurikaan onnistunut palkkaamaan ihmisiä sähköautovalmistajalta .
Bloombergin artikkelin mukaan Teslan perustajan ja toimitusjohtajan Elon Muskin henkilökohtainen karisma ja se , että hän muistuttaa Applen entistä johtajaa Steve Jobsia , on auttanut nappaamaan osaajia Applelta .
Muskin itsensä sanotaan fanittavan Applea .
Hän on sanonut , että muotoilufilosofian suhteen Apple ja Tesla ovat lähellä toisiaan .
Musk on samalla tavalla temperamenttinen kuin Jobs oli ja hän kiinnittää paljon huomiota tuotteiden yksityiskohtiin .
Häntä pidetään myös vahvana , karismaattisena johtajana ja hänen sanotaan pitävän siitä , että häntä verrataan Jobsiin .
Tunnetuimpia entisiä applelaisia on Doug Field , joka vastasi Macin laitesuunnittelusta ja nyt johtaa uusien autojen kehitystä Teslalla .
Applen vaikutus näkyy muun muassa Teslan S-mallin 17-tuumaisessa näytössä ja Teslan kaupoissa , joiden suunnittelun takana on George Blankenship , joka aikaisemmin loi Apple Storet .
Muskin mukaan Apple on kyllä yrittänyt palkata työntekijöitä Teslalta , mutta 250\_000 dollarin palkkausbonuksesta ja 60 prosenttia korkeammasta palkkatarjouksesta huolimatta se on onnistunut rekrytoimaan hyvin harvoja ihmisiä .
Tesla , jolla on 6\_000 työntekijää , on rekrytoinut enemmän Applelta kuin perinteisiltä autovalmistajilta .
