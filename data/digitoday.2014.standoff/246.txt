" Urkinnan ulottumattomissa " oleva Elisan Pilvilinna perustuu USA:han myytyynYounitediin
Elisan " urkinnan ulottumattomissa " toimiva Saunalahti Pilvilinna -pilvitallennus perustuu USA:han myytyyn palveluun .
F-Secure kertoi viime viikolla myyvänsä Younited-turvapilvensä amerikkalaiselle Synchronoss-yhtiölle .
Ilmoitus herätti keskustelua , sillä hallitusten urkinnalta suojaavana markkinoitu palvelu siirtyi nettiurkinnassa erityisesti kunnostautuneeseen USA:han .
Palvelua ei ole myyty ainoastaan suoraan yksityiskäyttäjille , vaan myös operaattorien kautta .
F-Secure kertoi viime vuoden lokakuussa tehneensä Younited-palvelusta sopimuksen 30 operaattorin kanssa .
Näihin kuuluvat suomalaisen Elisan ohella muun muassa hollantilainen KPN , tanskalainen TDC sekä puolalainen Polkomotel .
Elisan palvelu on tunnettu Saunalahti Pilvilinna -nimellä .
Pilvilinnan tuotelupauksen mukaan " kotimainen huippuosaaminen varmistaa , että tiedostosi pysyvät visusti tallessa ja ulkopuolisen urkinnan ulottumattomissa " .
Liiketoimintajohtaja Matias Castren Elisalta ei kerro , antoiko F-Secure kumppanilleen ennakkoilmoituksen palvelun myynnistä .
Hän toteaa Elisan " saaneen tiedon asiallisesti " .
Elisa ei toistaiseksi suunnittele muutoksia sen enempää itse tuotteeseen kuin palvelulupaukseenkaan .
— Saamamme tiedon mukaan tuotanto on yhä Suomessa ja on sitä jatkossakin .
Jos tilanne muuttuu , harkitsemme asiaa uudelleen uuden tiedon pohjalta , Castren sanoo Digitodaylle .
F-Securen toimitusjohtaja Christian Fredrikson sanoi kertoi viikolla Digitodaylle F-Securen vastaavan toistaiseksi palvelun ylläpidosta .
Hänellä ei ollut kuitenkaan tietoa Younitedin ostaneen Synchronossin pitkän aikavälin suunnitelmista .
F-Secure kertoi viime vuoden lokakuussa , että Younitedin kuluttajamyynti ei vastannut odotuksia .
Casternin mukaan Elisalla on oltu tyytyväisiä Pilvilinnan käyttäjämääriin .
— Käytettävyydeltään yksinkertaiselle palvelulle on ollut tarvetta .
Suurin osa palvelun käytöstä on Castrenin mukaan älypuhelimella otettujen kuvien varmuuskopiointia ja jakamista .
