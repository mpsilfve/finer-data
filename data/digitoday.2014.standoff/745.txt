Alibaba pelastaa kituvan pelikonsolin
Pelikonsoli Ouya teki loistavan esiintulon joukkorahoituspalvelu Kickstarterissa , mutta sen jälkeinen menestys on tullut nihkeästi .
Nyt se näyttää saaneen pelastajan idästä , Wall Street Journal kertoo .
Kiinalainen verkkokauppojen pyörittäjä Alibaba sijoitti viime kuussa 10 miljoonaa dollaria Ouyaan .
Asiasta uutisoi Wall Street Journal viitaten asiaa tunteviin lähteisiin .
Alibaban rahat ja Kiinan jakelukanavat voisivat nostaa Ouyan kilpailemaan maailman johtavien pelikonsolien kanssa .
Suunnitelmissa on tuoda Ouyalle tehdyt yli tuhat peliä Alibaban digiboksille .
Kiina avasi markkinansa pelikonsoleille viime vuonna .
Konsolit olivat kieltolistalla vuodesta 2\_000 lähtien .
Nyt markkinoille tunkee tusinoittain halpoja pelilaitteita , joilla voi pelata ilmaispelejä .
Microsoft ja Sony hakevat jalansijaa Kiinasta Xboxille ja Playstationille .
Ouya keräsi Kickstarterissa miljoona dollaria kahdeksassa tunnissa .
Sadan dollarin pelikonsoli perustuu Android-käyttöjärjestelmään ja sitä on myyty vuodesta 2013 lähtien laajoissa jakelukanavissa .
Se on kuitenkin kärsinyt heikoista arvioista ja kovasta kilpailusta ja laitteiden korkeista valmistuskustannuksista .
Ouya on pyrkinyt kasvamaan lisensoimalla pelejään muille laitteille ja Yhdysvaltain ulkopuolisille valmistajille .
