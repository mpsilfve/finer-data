Ennuste : Phablet-markkina kasvaa 600 % , kuninkaiksi nousevat Samsung — jaNokia
Lumioiden uskotaan löytävän tiensä kehittyvien maiden vauraisiin kansanosiin .
Tutkimusyhtiö Juniper Research ennustaa phablet-laitteiden eli noin kuusituumaisella näytöllä varustettujen älypuhelimien myynnin nousevan 120 miljoonaan vuonna 2018 .
Vuonna 2013 laitteita toimitettiin arviolta 20 miljoonaa .
Kasvua syntyy siis viidessä vuodessa 600 prosenttia .
Juniperin mukaan laitteet kasvattavat suosiotaan etenkin itäisessä Aasiassa , Etelä-Korean ja Kiinan kaltaisissa maissa .
Raportin mukaan phablet-markkinoita dominoi kaksi käyttöjärjestelmää : Android ja Windows .
Android-valmistajien johtotähtenä toimii Samsung , Windows-laitteiden taas Nokia .
Juniper uskoo Nokian Lumia-phabletien löytävän tiensä etenkin kehittyvien maiden vauraampiin kansanosiin .
Kehittyneissä maissa dominoivien Samsungin Note-laitteiden kanssa kisaavat tiukimmin paikalliset laitevalmistajat .
Tutkimusyhtiö huomauttaa , että asetelma saattaa muuttua , jos huhut Applen 5,6-tuumaisesta laitteesta pitävät paikkansa .
Nokian puhelinliiketoiminta on siirtymässä parhaillaan Microsoftille , ja mukana siirtyvät myös Nokian julkaisemat Lumia 1520- ja Lumia 1320 - phabletit .
