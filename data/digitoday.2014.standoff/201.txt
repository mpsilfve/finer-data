Uusi DirectX lupaa mannaa pelaajille
DirectX:n lisäksi Microsoft kertoi Xbox-sovelluksesta pelaajia varten .
Windows 10:stä ei tule vain pintakiillotettu Windows 8 , vaan Microsoft haluaa uudistaa käyttöjärjestelmää voimakkaasti .
Ulkonäköparannusten lisäksi uutta puhtia saadaan myös pellin alle .
Microsoft esitteli keskiviikon lehdistötilaisuudessa myös pelaajia kiinnostavia Windows 10 -ominaisuuksia .
Eräs tällainen on uusi Xbox-sovellus , johon käyttäjä voi kerätä kaikki pelaamansa pelit .
Sovelluksen avulla pelitilanteita voidaan muun muassa tallentaa ja jakaa kavereiden kesken .
Toinen pelaamiseen keskittyvä Windows 10 -uudistus on DirectX 12 -rajapinta .
Sen luvataan olevan jopa 50 prosenttia tehokkaampi kuin tällä hetkellä markkinoita dominoiva DirectX 11 .
Tilaisuudessa esiteltiin suomalaisen Futuremarkin kehittämä demo , jota ajettiin kahdella identtisellä pc-laitteistolla : toisessa ikkunassa pyöri demon DirectX 11 -versio , toisessa DirectX 12 .
Kun DirectX 11 -version tapahtumiin lisättiin vähitellen graafisia herkkuja , kuva alkoi takellella ja pysähtyi lopulta kokonaan .
DirectX 12 -versio sen sijaan jatkoi suhteellisen sulavaa liikettä .
Microsoftilta luvattiinkin , että DirectX 12 -rajapinta päästää sovelluskehittäjän niin lähelle rautatasoa kuin mahdollista .
Tällä pitäisi olla merkittäviä parannuksia paitsi suorituskykyyn myös esimerkiksi mobiililaitteiden akkukestoon .
