Microsoft hikoilee Lumia 535:n kosketusongelmien kanssa : " Tämä onprioriteetti "
Microsoftin mukaan jatkuvat ongelmat halpamallin käytössä on todellakin tiedostettu .
Microsoftin Lumia 535 -älypuhelimen kosketusnäytöissä ilmennyt herkkyysongelma on ollut kantona Redmondin jätin kaskessa .
Microsoft julkaisi jo kertaalleen ongelmaan korjauksen , mutta se ilmenee edelleen monilla Lumia 535 -käyttäjillä .
Vika ilmenee kosketusnäytön yliherkkyytenä , mikä aiheuttaa muun muassa tahattomia käynnistyksiä .
Kun esimerkiksi ohjelmalistaa selataan sormella , saattaa jokin sovellus tulkita pyyhkäisyliikkeen näpäytykseksi , jolloin kyseinen ohjelma käynnistyy .
Microsoft tunnustaa ongelman ja etsii siihen kuumeisesti ratkaisua .
Pahimmassa tapauksessa ongelmaa ei edes voi korjata ohjelmallisesti , vaan vika voi piillä puhelimen raudassa .
– Olemme julkaisseet korjauksen 23. joulukuuta 2014 , jonka pitäisi korjata suurin osa ongelmista , mutta ei kaikilla asiakkailla , Microsoftilta todettiin yhtiön Italian foorumilla .
– Tekninen tukemme täällä Suomessa kuin myös kehitystiimit Yhdysvalloissa ja Kiinassa tutkivat asiaa korkealla prioriteetilla .
Korjausta odotellessa käyttäjien kannattaa tutustua julkaisemaamme FAQiin ( Usein kysytyt kysymykset ) .
– Voimme vakuuttaa , että Microsoft suhtautuu tällaisiin ongelmiin erittäin vakavasti , ja eri tiimimme työskentelevät kiihkeästi korjatakseen ongelmat .
Microsoftin usein kysyttyihin kysymyksiin voi tutustua täällä .
Asiasta kertoi muun muassa Neowin .
Ongelmat Lumia 535:n kosketuksessa tulivat selvästi esiin myös Digitodayn taannoisessa testissä .
Lisäksi uudessa testissä kävi nopeasti selväksi , että laite ei toiminut kunnolla edes päivityksen jälkeen .
