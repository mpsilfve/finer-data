Oulussa suunniteltu " Putin-puhelin " YotaPhone tulee Suomeen
Entisten nokialaisten kehittämä erikoinen Yotaphone 2 tulee Suomessa myyntiin kivijalkakauppoihin .
Osittain Suomessa kehitettyä Yotaphone 2 -puhelinta on voinut tähän mennessä tilata valmistajan verkkosivuilta , mutta Elisa tuo Suomessa sen myyntiin myös kivijalkakauppoihin .
Operaattori aloittaa puhelimen myynnin ensi viikon torstaina 29. tammikuuta .
Android-puhelimessa on erikoista kiinnostusta sen takapuolella oleva mustanharmaa e-ink-näyttö .
Virransäästötilassa Yotaphonen varsinainen värinäyttö sammuu , mutta puhelinta voi käyttää vähävirtaisen e-ink-näytön kautta .
Takana olevan näytöllä voi muutenkin käyttää puhelimen useita ominaisuuksia , kuten widgetejä ja pikavalintoja .
Yotaphone 2 -puhelimen hinnaksi tulee Elisan liiketoimintajohtajan Jan Virkin mukaan 699 euroa , eli se kuuluu kalliimman hintaluokan laitteisiin .
– Se saattaa rajata osittain käyttäjäkuntaa , mutta ne , jotka ovat tunteneet tarvetta erityisesti tälle toiselle näytölle , eivät välttämättä sitä hintaa niin katso , Virkki kertoo .
Käteishinnan lisäksi puhelinta myydään kuukausimaksullisen liittymäpaketin kanssa .
Yotaphone 2 tulee Virkin mukaan myyntiin Elisan verkkokaupassa sekä valituissa myymälöissä .
– Aika näyttää laajennetaanko myyntiä vai tuleeko siitä muutamaan myymälään ja verkkomyyntiin keskittyvä tuote , Virkki sanoo .
– Mielenkiinnolla odotetaan .
Kyllähän tällaiset pienemmätkin valmistajat ovat johonkin tasoon asti pärjänneet markkinoilla .
Jää nähtäväksi .
Venäläistaustainen maailmanpuhelin
Yota Devices -yrityksen suurimpiin omistajiin kuuluu neljäsosan osuudella venäläinen valtiojohtoinen Rostec-yhtiö .
Suomalaisille puhelimen tekee kiinnostavaksi se , että sitä ovat suunnitelleet entiset Nokian työntekijät Yotaphonen Oulun tutkimuskeskuksessa .
Suomessa suunnitellaan puhelimen laitteistopuoli , mekaniikka , antennit sekä osittain myös muotoilu .
Yhtiöllä on Suomen ja Venäjän suunnittelutoimistojen lisäksi pienet tiimit Singaporessa ja Kanadassa , joiden henkilökunta koostuu etupäässä entistä blackberryläisistä sekä motorolalaisista .
Toimistoja löytyy Venäjän ja Suomen ohella Saksasta , USA:sta , Kanadasta , Singaporesta , Kiinasta ja Hongkongista .
Yotaphone herätti maailmanlaajuista huomiota , kun Venäjän presidentti Vladimir Putin lahjoitti sellaisen vieraillessaan Kiinassa maan presidentti Xi Jinpingille .
