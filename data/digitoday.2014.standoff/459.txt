Maksukorttimurto kesti kuukausia — luksusketju ei tiennyt
Neiman Marcusiin murtauduttiin jo viime kesänä , mutta myymäläketju huomasi asian vasta joulukuussa , The New York Times kertoo .
Maksukorttimurto luksustavaraketju Neiman Marcusiin on osoittautunut huomattavan pitkäkestoiseksi .
Asiasta tietävät lähteet kertoivat The New York Times -lehdelle , että Neiman Marcus paljasti murron alkaneen heinäkuun puolivälissä .
Yhdysvaltalaisketju tiettävästi myös mainitsi luottokorttiyhtiöiden kanssa käymässään puhelinkeskustelussa , että se sai murron täysin hallintaansa vasta viime sunnuntaina .
Neiman sanoo huomanneensa hyökkäyksen ensi kerran joulukuun puolivälissä .
Se kuitenkin vahvisti murtautumisen vasta viikko sitten , kun tietoturva-asiantuntija Brian Krebs oli saanut siitä vihiä .
Neimania on siksi arvostelu tietojen pimittämisestä ja joulukauden myyntinsä suojelusta .
Luultavasti vakavamman tietomurron kärsinyt Target-ketju paljasti oman murtonsa vain päiviä saatuaan siitä tiedon ja keskellä parasta joulusesonkia .
Target maksoi siitä menettämällä selvästi myyntiä .
Krebs oli tosin jo paljastanut murron blogissaan ennen Targetin ulostuloa .
Neiman kiistää , että joulumyynnillä olisi ollut mitään tekemistä asian kanssa .
Ketju sanoo , että se halusi varmistaa faktat ennen tiedottamista .
Mutta edelleen on täysin epäselvää , miten monen asiakkaan maksukortit vaarantuivat .
Ketjun mukaan joidenkin asiakkaiden kortteja on käytetty väärin sen jälkeen , kun korteilla tehtiin ostoksia sen liikkeissä .
Neiman Marcus ei edelleenkään tiedä , että sen kärsimällä murrolla olisi mitään tekemistä Target-hyökkäyksen kanssa .
Muualla on arvioitu , että kumpikin isku olisi tehty itäisestä Euroopasta käsin .
