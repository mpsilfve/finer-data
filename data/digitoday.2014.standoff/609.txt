OP:lla jo päivien kurimus : " Hyökkäyksistä uusia havaintoja "
Finanssiryhmä OP ilmoitti hyökkäysten loppuneen , mutta ne alkoivat uudestaan tunteja myöhemmin .
OP kertoi aikaisin sunnuntaiaamuna palvelunestohyökkäysten sitä vastaan loppuneen " tältä erää " .
Mutta hetki sitten OP kirjoitti uuden viestin :
– Palvelunestohyökkäyksistä on uusia havaintoja .
Palvelumme toimivat , mutta lyhyet häiriöt ovat mahdollisia .
OP osasi varmasti odottaa jatkohyökkäyksiä .
Hajautetuilta palvelunestoilta ( ddos , distributed denial of service ) on vaikeaa suojautua tehokkaasti , ja hyökkääjiä ei tunneta .
Pankki on kärsinyt hyökkäyksestä jo uudenvuodenaatosta lukien .
Myös Nordea joutui hyökkäyksen kohteeksi , mutta vaikutukset ovat olleet suhteessa pieniä .
