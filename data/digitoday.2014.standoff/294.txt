Kännykkäliikenne kulkee nyt kahteen suuntaan Kanaalin alla
Myös brittioperaattorien asiakkaat saavat pian käyttää matkapuhelimiaan Britannian ja Ranskan välisen kanaalin alittavassa tunnelissa .
Aikaisemmin tätä palvelua ovat päässeet käyttämään vain ranskalaisoperaattorien asiakkaat .
Eurotunnel-operaattori on tehnyt 10-vuotisen sopimuksen EE:n ja Vodafonen kanssa .
Sen nojalla operaattorien asiakkaat pääsevät maaliskuussa käyttämään tavallisia matkapuhelinpalveluita myös tunnelin alittavan junamatkan aikana .
Tulevaisuudessa myös 4G-palvelut tulevat saataville tunnelin vuosittain alittavalle 20 miljoonalle matkustajalle .
Ranskalaiset operaattorit Orange , Boygues Telecom ja SFR ovat voineet jo aikaisemmin tarjota palvelua etelätunnelissa , jonka verkottamisesta ne huolehtivat .
Pohjoistunnelin saaminen gsm-pohjaisten palvelujen piiriin on ollut kahden brittioperaattorin vastuulla .
Kahden muun brittioperaattorin , O2:n ja Threen asiakkaat saavat tyytyä pohjoistunnelissa edelleen maksullisiin wlan-palveluihin .
Asiasta uutisoivan The Guardianin mukaan O2:n ja Threen asiakkaat voivat käyttää puhelimiaan vaihtamalla manuaalisesti operaattoria ja maksamalla verkkovierailumaksut .
Mantereelta Britanniaan matkustavat voivat myös hyödyntää verkkovierailua ranskalaisoperaattorien palveluissa .
