Apple suunnittelee suurta iPhone-uudistusta - vanhat mallit jäävät ilman ?
Apple on jo alkanut kehittää seuraavaa iPhone 6s -mallia .
Applen käyttämät komponentit viittaavat siihen , että vanhemmat iPhone-mallit jäävät ilman merkittävää uudistusta .
Apple on jo kovaa vauhtia kehittämässä seuraavaa iOS9-käyttöjärjestelmää sekä ensi syksynä julkaistavia iPhone 6s -malleja , kertoo taiwanilainen Technews-sivusto .
Applen alihankkijoilta vuodettujen tietojen mukaan tulevaan iPhone 6s -malleihin on luvassa uusi , nykyiseen iPhone 6 -malliin verrattuna uudentyyppinen ja kooltaan kaksinkertainen ram-muisti .
Tämän ansiosta seuraava iPhone toimisi nopeammin ja pystyisi pyörittämään aiempaa raskaampia sovelluksia .
IPhone 6 -malleissa on yhden gigatavun LPDDR3-ram-muisti , kun taas seuraavassa mallissa olisi siis kahden gigatavun LPDDR4-ram-muisti .
Apple tuskin käyttäisi uutta ja kalliimpaa ram-muistia , ellei se tarvitsisi sitä .
Apple on yleensä uudistanut iPhonen ulkonäön joka toinen vuosi , ja keskittynyt joka toinen vuosi uusiin ominaisuuksiin .
Luvassa on siis todennäköisesti uusia toimintoja .
Yksi näistä voisi olla niin sanottu Force touch , jolla näytön nopea kosketus suorittaisi eri toiminnon kuin pitkä painallus .
Technews arvioi myös , että Apple saattaa parantaa myös iPhonen kameraa .
Uutuus käy kalliiksi
Uudet ram-muistit saattavat nostaa iPhone-puhelimien hintoja entisestään , sillä LPDDR4 ram-muistit ovat 35 prosenttia kalliimpia kuin Applen nykyisin käyttämät mallit .
Nopeammat muistit vihjaavat myös siitä , etteivät tulevan iOS9-käyttöjärjestelmän uudet ominaisuudet ehkä toimi vanhemmissa iPhone-malleissa arvelee Forbes-verkkolehti .
Viime kerralla Apple ilmoitti , ettei iPhone 4 - saanut iOS8-päivitystä .
Ensi syksynä voi olla iPhone 4s -mallin vuoro jäädä kokonaan ilman päivitystä .
