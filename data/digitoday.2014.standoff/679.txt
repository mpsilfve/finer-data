Snowdenin NSA-vuodot palkittiin Pulitzer-palkinnolla
Journalismin arvostetuin palkinto myönnettiin eilen The Guardian ja Washington Post -lehdille .
Palkinto myönnettiin Edward Snowdenin vuotamien NSA:n massaurkinnan tietojen raportoinnista .
Palkinto myönnettiin työstä , jonka Glenn Greenwald , Barton Gellman , Laura Poitras ja Ewan MacAskill ovat tehneet Snowdenin 10 kuukautta sitten toimittamista NSA:n sisäisistä tiedostoista The Guardian ja Washington Post -lehdille .
Snowdenia syytetään Yhdysvalloissa vakoilusta ja hän oleilee tällä hetkellä Venäjällä , joka on myöntänyt hänelle väliaikaisen turvapaikan .
Snowdenin julkaiseman lausunnon mukaan palkinto osoittaa oikeutetuksi uskon siihen , että ihmisillä on rooli valtion hallinnossa .
– Olemme velkaa rohkeille reporttereille ja heidän kollegoilleen , jotka jatkoivat työtään huolimatta valtavasta pelottelusta , journalistisen materiaalin pakotetusta tuhoamisesta , terrorismilakien sopimattomasta käytöstä ja monista muista painostuskeinoista .
He eivät suostuneet lopettamaan työtään , jonka julkisen elintärkeyden maailma nyt tunnustaa .
Greenwald ja Poitras palasivat vasta äskettäin Yhdysvaltoihin oltuaan pois Snowdenin paljastusten alkamisesta lähtien .
He ottivat perjantaina vastaan myös George Polk Award for National Security Reporting -palkinnon .
Poitrasin mukaan palkinnot perustuvat sille , että Edward Snowden päätti uhrata elämänsä tuodakseen tiedot julkisuuteen .
Hän sanoi :
– Tämä palkinto kuuluu todella Edward Snowdenille .
Pulitzer Prize jaetaan 21 kategoriassa .
Se perustettiin Columbian yliopistoon 1917 Joseph Pulitzerin kuoleman jälkeen .
Palkinnosta uutisoi muun muassa Mashable .
