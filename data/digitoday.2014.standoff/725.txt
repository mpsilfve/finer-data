WSJ : Nokia julkistaa Android-puhelimen vielä helmikuussa
Nokia esittelee vielä tässä kuussa halvan Android-älypuhelimen , kertoo Wall Street Journal .
Huhut Nokian Androidin ympärillä kuumenevat .
Wall Street Journal ( WSJ ) kirjoittaa , että Nokia julkistaa uuden Android-puhelimensa Barcelonan Mobile World Congress -tapahtumassa .
Se tarkottaisi , että uutuudesta kuultaisiin vielä helmikuun aikana .
Wall Street Journal perustaa tietonsa nimettömänä pysyviin lähteisiin , jotka ovat seuranneet asiaa läheltä .
Lehden mukaan Nokian Googlen Androidia käyttävä älypuhelin on suunnattu kehittyville markkinoille .
Edullisessa uutuuspuhelimessa ei ole mukana eräitä Googlen ja Android-käyttöjärjestelmän pääominaisuuksia , WSJ uutisoi maanantaina .
Nokia ja Microsoft ovat kieltäytyneet kommentoimasta WSJ:n tietoja , kertoo uutistoimisto Reuters .
Niin ikään Google ei ole ollut halukas kommentoimaan Nokian puhelinsuunnitelmia .
