Myyjä teki väärin : Kuluttajan kiintolevy täynnä tietoja tuhottiin
Kuluttaja pyysi erikseen tietojen säilytystä .
Ne tuhottiin silti .
Kuluttajariitalautakunnan mukaan kuluttajalle pitäisi maksaa tästä hyvästä korvauksia .
Kuluttajariitalautakunta kertoo , että kuluttaja oli ostanut ulkoisen kiintolevyn ja löytänyt siinä ongelmia takuuaikana .
Tämä lähetti kiintolevyn tarkistettavaksi myyjälle .
Kuluttaja oli korostanut myyjälle , että kiintolevylle oli tallennettu hänen henkilökohtaisia tiedostojaan ja ehdottanut , että lähettäisi myyjälle koko kiintolevyn sijasta telakkakortin , koska vain se oli rikki .
Myyjälle tämä ei sopinut .
Kuluttaja oli ehdottanut myyjälle , että tämä kopioisi kuluttajan tiedostot toiselle kiintolevylle , jonka hän lupasi ostaa .
Myyjä ei ollut tehnyt näin .
Myyjä oli sen sijaan lähettänyt ulkoisen kiintolevyn edelleen laitteen valmistajalle , joka oli hävittänyt kiintolevyn ja toimittanut kuluttajalle uuden .
Aikaa tähän kului 12 viikkoa , vaikka myyjä oli luvannut korjausajan olevan enintään neljä viikkoa .
Kuluttaja valitti asiasta ja vaati , että myyjäliike korvaa 540 euroa tiedostojen menetyksestä ja kahdeksan viikon ylimääräisestä odotuksesta .
Kuluttaja menetti ulkoisen kiintolevyn korjauksessa 540 gigatavua videoita , musiikkia ja valokuvia .
Kiintolevy olisi pitänyt palauttaa
Myyjä kiisti valituksen .
Kuluttajariitalautakunnan mukaan myyjän olisi pitänyt pyrkiä oikaisemaan kiintolevyn virhe korjaamalla se toimivaksi .
Vaikka kiintolevyn korjaaminen ei olisi ollut mahdollista , olisi viallinen levy tai sitä koskeva varmuuskopio pitänyt palauttaa kuluttajalle hänen toivomustensa mukaisesti .
– Takuuvaihto uuteen kovalevyyn ei ole antanut myyjätaholle oikeutta hävittää kuluttajan erikseen pyytämiä ja omistamia tiedostoja , Kuluttajariitalauta totesi ratkaisussaan .
Lautakunnan mukaan myyjä vastaa myös valmistajan toiminnasta virheen tai viivästyksen tapauksessa .
Koska ulkoinen kiintolevy hävitettiin vastoin kuluttajan tahtoa , huoltoa ei suoritettu asianmukaisesti eikä huolellisesti .
100 euroa tiedostoista , 5 euroa viivästyksestä
Lautakunnan mukaan kuluttajalla on oikeus korvaukseen vahingosta .
Kaikilla tiedostoilla ei ole tarkkaa taloudellista arvoa .
Kuluttaja ei ole eritellyt arvoa ja esittänyt tueksi selvitystä , joten lautakunta on joutunut arvioimaan korvauksen määrän .
Lautakunta on arvioinut kohtuulliseksi korvauksen määräksi tiedostojen hävittämisestä 100 euroa .
Lisäksi lautakunta suosittaa , että kuluttajalle maksetaan myös käyttöhyödyn menetyksestä , joka aiheutui korjauksen viivästymisestä .
Tapauksessa korjaus kesti 12 viikkoa , mutta lautakunnan mukaan kohtuullinen korjausaika on lähtökohtaisesti 2–4 viikkoa .
Lautakunnan mukaan viivästyksestä myyjän tulisi korvata viisi euroa .
