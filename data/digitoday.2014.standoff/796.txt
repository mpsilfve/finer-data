Kellon akkukesto : Apple taistelee tavoitteen kanssa
Yksi älykellojen ja myös Apple Watchin seuratuimpia seikkoja on akkukesto .
9to5Macin mukaan Applella on tavoite , johon se ei kuitenkaan ehkä yllä ainakaan heti .
Maaliskuulle povatusta Apple Watchista tiedetään sen verran , että sen akkua pitää ladata joka päivä .
9to5Mac kuuli asiasta tietäviltä lähteiltä , että käytännössä Apple tähtää noin 19 tunnin sekakäyttöön , mikä tarkoittaa kellon hetkittäistä aktiivista käyttöä ja pitkiä passiivisia jaksoja .
On kuitenkin mahdollista , että Apple ei pääse 19 tuntiin Apple Watchin ensimmäisen sukupolven kanssa , 9to5Mac huomautti .
Sinänsä jokunen tunti sinne tai tänne ei muuta vanhaa perustietoa akun riittävyydestä .
Akkukesto olisi suurin piirtein linjassa kilpailijoiden kanssa .
Lähteiden mukaan syynä tähän on kellon verrattain tehokas suoritin ja laadukas näyttö , jotka syövät virtaa .
Aikaisemmin 9to5Mac ennakoi , että Apple Watch osaa säästää akkuaan hyödyntämällä iPhone-puhelimen suoritinta eri tilanteissa .
Tämä tietenkin sitten lyhentäisi iPhonen akkukestoa .
