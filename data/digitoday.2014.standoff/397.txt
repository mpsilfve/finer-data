Virgin Atlantic kokeilee virtuaalilaseja ja älykelloja asiakaspalvelussa
Innovatiivisuudesta tunnettu Virgin Atlantic -lentoyhtiö yrittää parantaa asiakaspalveluaan ottamalla käyttöön Google Glass - virtuaalilasit ja Sonyn SmartWatch 2 -älykellot .
Virgin Atlantic käyttää uutta teknologiaa ensin Lontoossa kuusi viikkoa kestävässä kokeilussa , jossa ensimmäisen luokan matkustajia palvellaan henkilökohtaisesti heti , kun he nousevat Heathrown lentokentän T3-terminaalissa ilmaisista limusiineistaan .
Virtuaalilasien tai älykellojen avulla henkilökunta tietää matkustajien määränpään ja aikataulun ja osaa informoida heitä myös matkan päässä odottavasta säästä ja muista olosuhteista .
He pystyvät myös kääntämään matkaan liittyvää vieraskielistä tekstiä .
Tulevaisuudessa älylaitteiden on määrä tuntea myös matkustajien ruoka- ja juomamieltymykset , The Verge uutisoi .
Virgin Atlanticin mukaan koeohjelma korvaa nykyisen palvelukonseptin .
Jos kokeilu onnistuu , virtuaalilaseja tai älykelloja otetaan käyttöön myös muilla kentillä .
Lentoyhtiö ei sano mitään siitä , että henkilökohtainen palvelu laajennettaisiin Upper Class -matkustajia halvemmalla lentäville .
Lentomatkustamisen teknologiaan erikoistunut SITA on rakentanut sovellukset , jotka yhdistävät älylaitteet Virgin Atlanticin matkustajapalvelujärjestelmään .
Järjestelmä ohjaa matkustajien vastaanoton tehtäviä ja vie matkustajan tiedot suoraan vastaanottajan virtuaalilaseihin tai älykelloon .
