Pelijulkaisija : Oculus-pomo varasti softamme
Oculus VR - startupin alkutaival on ollut vauhdikas .
Nyt jarrua yrittää lyödä John Carmackin entinen työnantaja .
Videopelien julkaisija ZeniMax Media väittää omistavansa oikeudet Oculus Rift - virtuaalisilmikon perustana olevaan aineettomaan omaisuuteen .
Asiasta kirjoittaa muun muassa Wall Street Journal , joka on nähnyt kiistaan liittyviä asiakirjoja .
Niiden mukaan ZeniMax on viime viikkoina lähettänyt kirjeitä sekä Oculus VR:lle että Facebookille , joka on parhaillaan ostamassa Oculusia .
Kirjeissä sanotaan , että ZeniMaxilla työskennellyt ja Oculusiin viime elokuussa liittynyt John Carmack vei mukanaan luvatta teknologiaa , joka auttoi Oculusia nousemaan teknologia-alan raskaaseen sarjaan alle kahdessa vuodessa .
Oculusin ensimmäinen tuote , Oculus Rift -silmikko , on vielä testausasteella , mutta tekniikka alkaa pikku hiljaa olla kohdillaan laajaa julkaisua varten .
Oculus kiistää väitteet selvästi .
Edustaja sanoi WSJ:lle , että syytökset ovat " naurettavia ja järjettömiä " ja niitä vastaan aiotaan puolustautua voimakkaasti .
Engadget julkaisi ZeniMaxin lausunnon asiasta .
Uutispalvelun mukaan kyse on yksinkertaisimmillaan siitä , että ZeniMax katsoo Carmackin vieneen Oculusiin sellaista ohjelmakoodia , jonka hän kehitti ollessaan vielä ZeniMaxin omistaman id Softwaren palveluksessa .
ZeniMaxin lakimiehet sanovat Oculusin lakimiehille , että laatikaa lisenssisopimus tai valmistautukaa oikeustaisteluun , Engadget tulkitsee .
On epäselvää , missä määrin Facebookin Mark Zuckerberg oli tietoinen ip-kiistasta ennen kuin hän teki Oculusista miljardikaupat .
Kauppaa ei ole vielä lyöty lopullisesti lukkoon .
