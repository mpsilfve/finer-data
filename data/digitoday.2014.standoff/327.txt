Microsoftin Windows Phone lipsui kotonaan
Microsoftin omistukseen perjantaina siirtyneet Windows Phone -älypuhelimet lipsuivat alkuvuonna nousu-uraltaan Yhdysvalloissa .
Euroopassa myyntiluvut olivat viimevuotista korkeammalla .
Analyytikot ovat yleisesti odottaneet Nokian puhelinbisneksen siirtymisen Microsoftille vaikuttavan positiivisesti Windows Phone -älypuhelinten suosioon .
Lähtötilanne osoittautui pettymykseksi uudessa kotimaassa .
Maaliskuun lopussa päättyneen kolmen kuukauden keskiarvomyynti laski viime vuoden vertailuluvusta Yhdysvalloissa , selviää Kantar World Panelin luvuista .
Windows Phone -käyttöjärjestelmän vuoden ensimmäisen neljänneksen Euroopan myynnin markkinaosuusluvut pysyivät kasvu-uralla .
Kiinan tilanne sen sijaan näyttää toivottoman heikolta .
Euroopan viidellä suurella markkinalla Windows Phonen markkinaosuus oli 8,1 prosenttia .
Googlen Androidilla oli edelleen leijonanosa eli 71 prosenttia .
Applen iOS-älypuhelinten osuus myynnistä oli 19,2 prosenttia .
Yhdysvalloissa Windows Phone -laitteiden markkinaosuus laski 5,3 prosenttiin vuoden 2013 alkukuukausien 5,6 prosentista .
Australiassa osuus myynnistä oli seitsemän prosenttia , Kiinassa yksi prosentti ja Japanissa vielä pienempi .
Suomalaisille Windows Phone -laitteiden menestys on tärkeää , sillä niiden kehitys tapahtuu edelleen Suomessa – ainakin toistaiseksi .
Japanin markkinoita hallitsee Apple , jonka iPhone haukkasi lähes 58 prosenttia ensimmäisen neljänneksen älypuhelinten myynnistä .
Kantarin johtajan Dominic Sunnebon mukaan Windows Phonen ongelmaksi on muodostunut Nokian strategia , jossa tavoiteltiin asiakkaita , jotka ostivat ensimmäisen älypuhelimensa .
Hänen mukaansa Nokia alkoi menestyä Lumia 520 -aloitusälypuhelimella , jota voidaan perustellusti pitää luokkansa parhaana .
Mutta tilanne muuttui :
– Windowsilla on vaikea alkuvuosi , koska Nokian aloitusmallit ovat saaneet kovaa kilpailua Motorolan , LG:n ja Samsungin Android-puhelimilta .
Sunnebo sanoo Techcrunchin artikkelissa , että halpoihin älypuhelimiin on tulossa kilpailua myös kiinalaisvalmistajilta .
Xiaomi , Oppo ja OnePlus ovat tulossa kansainvälisille markkinoille .
– Kuluttajat ovat havaitsemassa , että kalliiden ja halpojen älypuhelinten välinen ero on todella pieni .
Tämä voi toimia Nokian hyvien aloituspuhelimien eduksi , mutta myös muut valmistajat tunkevat halpoihin ja keskihintaisiin puhelimiin .
