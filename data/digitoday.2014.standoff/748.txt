Norjalaiset panssarikuskit ajavat Oculus Rift - virtuaalisilmikoilla
Norjan armeijan tankkeja ajetaan virtuaalisilmikot päässä .
Armeija on ottanut testikäyttöön Oculus VR:n tekemiä virtuaalisilmikoita , joilla panssarivaunun kuljettaja näkee ympäristönsä seinien läpi .
Norjalaisilla on koekäytössä matalaresoluutionäyttöisiä silmikoita , jotka voivat tehdä käyttäjänsä pahoinvoivaksi , Engadget kirjoitti .
Testissä käytetään ilmakuvauksesta aloittaneen norjalaisen Making View -yrityksen ohjelmistoa .
Norjalainen TUTV esitteli virtuaalisilmikon käyttöä videolla .
Testissä oleva järjestelmä on riittävän hyvä siihen , että silmikkoa käyttävä panssarivaunun ajaja pystyy navigoimaan lähes itsenäisesti .
Oculus Rift -silmikossa näkymää ohjataan päätä kääntämällä .
Reaalimaailman kuva otetaan neljällä kameralla , joista kuva syötetään järjestelmään .
Kamerakuvista luotuun näkymään voidaan lisätä videopeleistä tuttuja elementtejä kuten karttoja .
Norjalaisten arvioiden mukaan järjestelmä voisi tulla käyttöön joskus viiden vuoden päästä .
Järjestelmän suurin etu lienee laitteiston kaupallisessa saatavuudessa .
Sotavoimien käyttöön kehitetty järjestelmä olisi luultavasti kertaluokkaa kalliimpi .
Oculus VR on ollut ahkerasti esillä mediassa varsinkin sen jälkeen , kun Facebook ilmoitti ostavansa sen kahdella miljardilla dollarilla .
Korjaus : Oculus VR on firma ja Oculus Rift sen kehittämä tuote .
