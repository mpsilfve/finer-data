Miten käy , kun niitä ilmaisia Windows-ohjelmia lataa ?
( Ei hyvin )
HowToGeek teki testin , jota ei voi suositella kenellekään .
Se asensi verkkosivustolta kymmenen suosituinta ilmaisohjelmaa ja huomasi mukana tulleen paljon muutakin .
Tavallinen käyttäjä ei juuri koskaan valitse uutta Windows-ohjelmaa asennettaessa mukautettua asennusta .
Ja miksi valitsisikaan ?
Loogisinta on luottaa siihen , että ilmaisohjelmien mukana ei tule ylimääräistä roskaa .
Luulo ei kuitenkaan ole tiedon väärti .
HowToGeek-verkkosivusto testasi , mitä tapahtuu , kun lataussivusto Download.comista ladataan ja asennetaan 10 eniten ladattua Windows-ilmaisohjelmaa .
Download.com valittiin kohteeksi siitä syystä , että sen käyttöehdoissa kerrotaan selvästi , ettei sivustolle hyväksytä ilmaisohjelmia , joiden asennusohjelmat sisältävät troijalaisia , mainosohjelmia tai muuta ylimääräistä roskaa .
Tällaiseksi roskaksi ei kuitenkaan nähtävästi lasketa tietyn ohjelman mukana asentuvia , parhaimmillaan useita muita sovelluksia , joita käyttäjä ei toivo tai tarvitse .
Lopputuloksena HowToGeekin testikone oli pullollaan ylimääräistä kuonaa , joka hidasti tavallista koneenkäyttöä huomattavasti .
Tämä on valitettavasti myös arkipäivää monessa suomalaiskodissa .
Luotetultakin verkkosivustolta ladatun ohjelman asennusohjelma saattaa sisältää paljon sponsoroitua sisältöä .
Käytännössä tämä tarkoittaa esimerkiksi erilaisia työkalupalkkeja nettiselaimeen , jonkin kolmannen osapuolen verkkoselaimen tai vaikkapa ohjelmiston , joka lupaa kymmenen hyvää ja sata kaunista .
Ehkä vastaisuudessa kannattaa siis mieluummin valita se mukautettu asennus automaattisen sijaan , sillä usein kun ohjelma on maksuton , sinä olet tuote .
Toinen vaihtoehto on käyttää jotain vaihtoehtoista käyttöjärjestelmää , kuten Linuxia tai Mac OS X:ää .
Erityisesti Linux on erinomainen valinta , sillä lähes poikkeuksetta ohjelmistot asennetaan siihen paketinhallinnan kautta .
Eikä virallisiin pakettilähteisiin hyväksytä oheisroskaa .
