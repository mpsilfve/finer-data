Ostitko ensimmäisen Microsoft Lumian ?
— Vasta päivitys tuo joulun
Lumia 535 kärsii vakavista näyttöongelmista .
Päivitys on lähtenyt jakeluun .
Microsoftin edullinen Lumia 535 -puhelin on ollut myynnissä parin viikon ajan .
Tuona aikana moni on ehtinyt turhautua puhelimen näytön herkkyysongelmiin .
Lumia 535 on ensimmäinen Lumia-malli , jossa Nokia-logot on korvattu Microsoftin vastaavilla .
Microsoft on myöntänyt ongelman olemassaolon ja on alkanut työstää siihen päivitystä .
Alun perin päivityksen piti ilmestyä joulukuun 27. päivänä , kertoi muun muassa GSM Arena .
Digitoday voi vahvistaa ongelman olevan vakava .
Julkaisemme lähipäivinä Lumia 535:n testin .
Vian suuruuden vuoksi aikataulua on kuitenkin mitä ilmeisimmin kiirehditty .
Microsoft kertoo käyttäjäsivuillaan päivityksen lähteneen jo jakeluun " valituilla markkinoilla " .
Ketjussa Microsoftin työntekijä kertoo tämän tarkoittavan Eurooppaa sekä Etelä-Afrikkaa .
Päivitykset eivät tule käyttäjille samanaikaisesti .
Niiden jakelu jakautuu useammalle päivälle , usein jopa useille viikoille .
Ruudun ongelmat korjaavan järjestelmäversion numero on 8.10.14219.34 ja laiteohjelmistoversio 02054.00000.14485.370xx .
Kun puhelin on päivittynyt näihin , pitäisi ongelman olla ratkaistu .
Puhelimen nykyiset ohjelmistoversiot pääsee tarkistamaan valitsemalla asetukset > tietoja > lisätietoja .
Vikakorjauksen lisäksi päivitys tuo joihinkin maihin Cortana-digiavustajan , ja se mahdollistaa myös mobiilidatan kytkemisen pois päältä toimintokeskus-näkymästä .
Lisäksi se mahdollistaa ajastetut päivitykset .
