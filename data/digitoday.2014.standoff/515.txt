Koodin ja ihmisen moka : Työväenopistolta valui julki 13\_600 sähköpostiosoitetta
Onneton vuoto oli sekä virheellisen koodin että käyttäjäerheen summa .
Helsingin työväenopisto tiedotti maanantaina tietoturvakömmähdyksestä , jonka seurauksena noin 13\_600 sähköpostiosoitetta paljastui kurssipaikoista kertoneen viestin ohessa .
Sunnuntaina illalla työväenopiston asiakkaille lähetettiin massapostituksena kurssipaikkavahvistuksia , ja viestin mukana oli osoitteet sisältävä lokitiedosto .
Muita asiakkaiden henkilötietoja viesti ei sisältänyt .
Palveluntarjoajan Grynos Oy:n mukaan syypää vuotoon oli työväenopiston käyttöönottama uusi kurssinhallintajärjestelmä Kursor , jonka massapostitustoimintoon oli jäänyt virhe .
– Viestin lähettäjä olisi voinut huomata virheen , eli tässä tapahtui samalla myös inhimillinen virhe koodausvirheen lisäksi , työväenopiston tiedottaja Aune Hulkkonen kertoo It-viikolle .
Ratkaisun toimittaja Grynos on Hulkkosen mukaan suhtautunut virheeseen vakavasti ja pahoitteli sitä heti kättelyssä .
Virhe on korjauksen alla .
Hulkkonen kertoo opiston asiakkailta tulleen kielteistä palautetta vuodosta .
– Kyllä ihmiset ovat reagoineet .
Eihän kukaan pidä siitä , että oma sähköpostiosoite paljastuu .
Mutta olemme saaneet myös hyvin ymmärtäväistä palautetta .
Työväenopisto pahoittelee vuodosta asiakkaille aiheutuvaa haittaa .
