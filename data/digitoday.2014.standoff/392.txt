Vakava ongelma Kuussa : Kiinan mönkijä pakastuu rikki ?
Yutu-mönkijän tutkimusmatka Kuussa voi katketa alkuunsa mekaaniseen vikaan .
Kiinan joulukuun puolivälissä Kuuhun laskeutunut Yutu-mönkijä ei välttämättä möngi enää mihinkään .
Yutuun on iskenyt tekninen vika , mutta Kiinan avaruusviranomaiset olivat tiukkasanaisia ongelman syystä .
Ongelmaan vaikuttivat vaikeat olosuhteet Kuun pinnalla , ja korjausta oli tarkoitus yrittää .
Epäselvää on , onko yrityksillä ollut mitään vaikutusta .
Universe Today -lehden mukaan näyttää siltä , että yksi Yutu-mönkijän aurinkopaneeleista ei taittunut kunnolla suojelemaan mönkijän tieteellisiä laitteita , kuten kameroita , äärimmäiseltä kylmyydeltä .
Yutulle on juuri koittamassa sen toinen kaksiviikkoinen yö Kuussa , jolloin pakkasta on yli 180 astetta .
Kamera ja viestimiseen tarkoitettu antenni voivat yksinkertaisesti pakastua rikki .
Ongelma osui Kiinalle noloon saumaan .
Yhdysvallat , josta voi kehkeytyä Kiinan vastapuoli uudessa avaruuskilvassa , pääsi juuri mainostamasta , että sen Opportunity-mönkijä on toiminut Mars-planeetalla jo kymmenen vuotta .
Kuten Opportunityn tapauksessa , myös Yutun päätehtävän piti kestää kolme kuukautta .
