Samsungin markkina-arvo kutistui päivässä 13 miljardilla eurolla
Samsungin osakkeen arvo romahti torstaina noin viisi prosenttia , ja yhtiön markkina-arvo laski 13 miljardia euroa .
Sijoittajat panikoivat ennen tiistain osavuosikatsausta .
Analyytikoiden keskiarvoennusteen mukaan Samsung raportoi tiistaina liikevoiton , joka on vain yhden prosentin edellisneljännestä suurempi .
Thomson Reutersin keräämien 40 ennusteen keskiarvon mukaan loka–joulukuun liikevoitto jää 10\_300 miljardiin woniin , eli 7,1 miljardiin euroon .
Mutta Starmine SmartEstimate , eli tarkimpien analyytikkoennustusten keskiarvo , ennakoi liikevoiton laskevan 9\_900 miljardiin woniin .
Samsungin tulosta rasittaa ennen kaikkea Etelä-Korean valuutan wonin korkealle noussut arvostus .
Wonin arvo on nyt korkeimmillaan sitten vuoden 2008 .
Samsungin komponenttibisnes , erityisesti näyttöpaneelien myynti , kärsii wonin korkeasta hinnasta .
Komponenttikauppaa käydään pääasiassa dollareissa , Reuters raportoi .
