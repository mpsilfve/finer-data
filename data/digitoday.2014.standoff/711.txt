Kireä talous pakotti yt-pöytään Viderassa
Teleyhtiö Elisan tytäryhtiö Videra neuvottelee enintään 15 henkilön irtisanomisesta .
Videra on Elisan kokonaan omistama oululainen videoneuvotteluoperaattori .
Sen yhteistoimintaneuvottelujen takana on kireä taloustilanne .
Toisin kuin emoyhtiön , Videran liiketoiminta on pääosin kansainvälistä .
Videran toimitusjohtajan Pasi Mäenpään mukaan yhtiön asiakkaat ovat Euroopassa .
– Joudutaan hakemaan muotoa , jolla parhaiten palvelisimme eurooppalaisia asiakkaitamme , Mäenpää sanoo .
Vähennystarve voi Mäenpään mukaan olla korkeintaan 15 henkilöä .
Kaikkiaan yhtiössä on 90 työntekijää .
Yhtiö ilmoitti yt-neuvotteluista eilen henkilöstölleen .
Mäenpää kertoo , että niiden tavoitteena on uusien toimintamallien löytäminen ja organisaation kansainvälistäminen .
Hän ei lähde arvuuttelemaan neuvotteluiden tulosta .
