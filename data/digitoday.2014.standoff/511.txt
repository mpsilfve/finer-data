Tätä Google vastusti yli kaiken : Etusivu pilalla ?
Google pilasi oman etusivunsa Ranskassa — ainakin , jos Googlelta itseltään kysyy .
Mutta sille ei jäänyt vaihtoehtoa .
Internet-yhtiö Googlen normaalisti tuiki yksinkertainen hakusivu osoitteessa Google.fr muuttui viikonloppuna tavalla , jota yhtiö ei olisi halunnut .
Google julkaisi sivulla lyhyen , mutta näkyvän ilmoituksen saamistaan 150\_000 euron sakoista , jotka Ranskan tietosuojaviranomainen määräsi käyttäjien tietosuojan loukkaamisesta .
Google oli vedonnut viime hetkellä Ranskan korkeimpaan hallinto-oikeuteen voidakseen suojella " neitseellistä " etusivuaan ilmoitukselta etenkin , kun valitusprosessi tietosuojaviranomaisen päätöksestä on kesken .
Mutta oikeus ei valitukselle lämmennyt , muun muassa Patently Apple kertoo .
Lauantaina aamulla ilmaantuneen ilmoituksen on oltava esillä 48 tuntia .
Google julkaisi sen vaaditulla tavalla , eli heti hakunappien alapuolella fontilla Arial 13 .
