Elon Musk : Käärme tulee ja lataa Teslasi
Hupia Twitterissä aiheuttanut Elon Musk on taas lempipuuhassaan : Vihjaamassa Tesla-autojen tulevaisuudesta .
Sähköautoyhtiö Tesla Motorsin pyörittäjä Elon Musk lähetti keskiviikkona eriskummallisen viestin Teslojen latauksesta tulevaisuudessa .
Musk kertoi uutisensa paikassa , jossa hänellä tunnetusti on hauskaa , Twitterissä .
– Me olemme työstämässä laturia , joka automaattisesti liikkuu seinästä ja kiinnittyy [ autoon ] kuin kiinteä metallikäärme ( solid metal snake ) .
Ihan oikeasti , Musk vakuutti .
Ihme ja kumma , että kommentoijat eivät ainakaan tämän uutisen kirjoitushetkellä olleet kaivaneet kommentista kovinkaan paljon kaksimielisyyksiä .
Vaikka Elon Muskin tviitti viime syksyltä kirvoitti juuri sellaisia , kun hän lupasi paljastaa D:nsä .
Musk täsmensi laturiviestiään sanomalla , että tekniikka toimii kaikkien Model S -autojen kanssa , ei vain tulevien mallien .
