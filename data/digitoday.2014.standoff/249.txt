Myynti alkaa perjantaina : Foxconn toimitti yli miljoona iPhone 5S:ää ChinaMobilelle
China Mobile alkaa vihdoin perjantaina toimittaa Apple iPhone -älypuhelimia asiakkailleen .
IPhone 5S -älypuhelimia kokoava Foxconn on lähettänyt operaattorille 1,4 miljoonan kappaleen ensi erän .
Maailman suurin elektroniikan sopimusvalmistaja Foxconn on toimittanut maailman suurimmalle matkapuhelinoperaattorille China Mobilelle 1,4 miljoonan kappaleen alkuerän Apple iPhone 5S -puhelimia .
Toimituksesta uutisoi Wall Street Journal viitaten asiasta tietävään henkilöön .
Lehden tietolähteen mukaan helmikuun toimitusmäärästä ei ole vielä tietoa , koska Apple ei ole sitä vielä tilannut .
760 miljoonan liittymän China Mobile ryhtyi vastaanottamaan iPhonen ennakkotilauksia 25. joulukuuta .
Se ei ole kommentoinut kysyntää .
Jos China Mobile , joka on ainoa 4G-palveluja tarjoava operaattori , onnistuu myymään miljoona uutta iPhonea kuukaudessa , sillä on merkitystä Applelle , sanoo Gartnerin analyytikko Sandy Shen .
Hänen mukaansa iPhonea jo aikaisemmin myyneet China Unicom ja China Telecom myyvät yhteensä noin kaksi miljoonaa iPhonea kuukaudessa .
Niiden myynti kattaa myös aikaisemmat iPhone-mallit , mutta vain uudet laitteet toimivat China Mobilen verkossa .
Applen markkinaosuus Kiinassa on kuusi prosenttia .
Sen edellä ovat Samsung , Lenovo , Coolpad ( Yulong ) ja Huawei .
