Tämä palvelu tarjoaa vuokrahakkereita pieniin ja suuriin tarpeisiin
Ammattiapua tarjoavat nettipalvelut ovat saaneet uuden tulokkaan joukkoonsa .
Hackers List tarjoutuu löytämään sopivan ammattilaisen hoitamaan tarvittavia tehtäviä .
Tämä tapahtuu tietenkin nimettömästi .
Hacker’s List hakee tällä hetkellä tekijää yli sataan tehtävään , joista vanhimmat on laitettu listalle jo marraskuussa .
Hakkeripalveluita hakevat ovat valmiita maksamaan tehtävästä muutamasta kymmenestä dollarista aina tuhansiin dollareihin saakka .
Marraskuussa perustettu hakkeripalvelu näyttää noudattavan muista ammattilaisten palveluista tuttua kaavaa .
Työn suorittajien sanotaan käyneen läpi seulontaprosessin .
Palvelu sanoo rohkaisevansa hakkereita hyvään työhön perimällä isomman provision niiltä hakkereilta , jotka ovat aikaisemmin saaneet töistään huonot arviot .
Uudessa-Seelannissa rekisteröity palvelu tarjoaa myös sulkutiliä , jolta palkkio maksetaan vasta kun asiakas on tyytyväinen lopputulokseen .
PCMag kirjoitti , että nettipalvelun ehdoissa kielletään käyttö lainvastaisiin tarkoituksiin .
Millaisiin tehtäviin ihmiset sitten hakevat apua hakkereilta ?
New York Timesin mukaan ruotsalaismies on valmis maksaan 2000 dollaria sille , joka onnistuu murtautumaan hänen vuokraisäntänsä verkkopalveluun .
Kalifornialaisnainen maksaa 500 dollaria poikaystävän Facebook- ja Gmail-tilien murrosta .
Hän haluaa nähdä , pettääkö poikaystävä häntä .
Ostajat haluavat myös ylimääräistä apua Android-peleihin ja iPhone-murtoihin , nolojen kuvien tai viestin poistamiseen verkkopalveluista , kadonneen salasanan löytämiseen tai kouluarvosanan muuttamiseen .
Australialainen liikemies tarjosi 2000 dollaria saadakseen tietää , ketä kilpailijan asiakkaat ovat ja paljonko kilpailija laskuttaa heiltä .
Tehtävänannoista päätelleen palvelua käytetään sekä ihan että selvästi laittomiin tarkoituksiin .
On epäselvää , mikä on välityspalvelun vastuu tehtävien suhteen ja kuka voi valvoa globaalisti toimivaa palvelua .
