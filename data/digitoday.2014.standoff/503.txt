Sensuroiko Microsoft nettihakuja ?
Yhtiö kiistää Kiina-bingaustenpeukaloinnin
Microsoftin mukaan erot Bingin esittämissä tuloksissa eivät olleet tahallinen valinta , The Register kertoo .
Ohjelmistoyhtiö Microsoft joutui vaihteeksi syytetyksi NSA-vakoilun sijaan Kiinan myötäilemisestä maan kuuluisan " suuren palomuurin " eli verkkosensuurin toteuttamisessa .
Yhtiö kiistää kuitenkin tiukasti syytökset .
The Guardian -lehti kertoi eri aktivistien havainneen , että Microsoftin Bing-hakukone antaa erilaisia tuloksia , kun Kiinalle aroista aiheista etsii tietoa englanniksi ja kiinaksi .
Kiinankieliset haut esimerkiksi Falun Gong -liikkeestä tai Taivaallisen rauhan aukion verilöylystä näyttivät antavan selvästi stilisoidumpia tuloksia .
Ilmiö havaittiin hauissa , jotka tehtiin Kiinan ulkopuolelta .
Googlea käytettäessä samankaltaisia eroja hauissa ei ollut nähtävissä .
Microsoftin mukaan kyse ei ole sensuurista , vaan eroihin johtivat sekä järjestelmävirheet että Bingin väärin merkitsemät verkkosivut .
– Bing ei noudata Kiinan laillisia vaatimuksia maan ulkopuolella tehtyihin hakuihin .
Johtuen järjestelmämme virheestä , aiheutimme vääriä ilmoituksia tulosten poistamisesta joillekin hauille , mutta tulokset itsessään ovat ja olivat muuttamattomia Kiinan ulkopuolella , Bing-johtaja Stefan Weitz vakuutti The Registerille .
