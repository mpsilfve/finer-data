Mozilla : Emme potkineet pomoamme pihalle
Firefoxia kehittävä yhteisö kiistää painostaneensa Brendan Eichin eroamaan .
Mozilla julkaisi kysymys ja vastaus -tyyppisen lausunnon Mozilla Corporationin vasta nimitetyn pääjohtajan Brendan Eichin erosta .
Ykköskysymys on , saiko hän potkut .
– Ei , Brendan Eich erosi .
Hän itse sanoi " olen päättänyt erota pääjohtajan tehtävistä ja jättää Mozillan " , vastaus kuuluu .
Mozillan mukaan yrityksen hallitus ei pyytänyt Eichiä lähtemään , vaan päinvastoin toivoi hänen pysyvän Mozillassa jossakin toisessa roolissa .
– Brendan päätti , että oli parasta hänelle itselleen ja Mozillalle katkoa kaikki siteet ainakin toistaiseksi .
Kuka oli suvaitsematon ?
Koko nimitysjupakassa oli kyse suvaitsevaisuudesta , kun Eichin vuosientakainen rahallinen tuki homoavioliitojen vastustamiseen tuli laajaan tietoon .
Siinä missä moni on varmasti tyytyväinen Eichin eroon , ei lopputulos ole välttämättä sen vähemmän sotkuinen kuin nimityskään .
Nyt Mozilla näyttäytyy monen silmissä vähintään yhtä suvaitsemattomalta kuin Eich , kun yhteisön eri jäsenet eivät voineet sulattaa yhden henkilön eriäviä mielipiteitä – vaikka tämä vakuutti , että ne eivät vaikuta hänen johtamiseensa .
Mozillan mukaan kuva on kuitenkin vääristynyt .
Jotkut työntekijät kyllä vaativat julkisesti Brendan Eichin eroa , mutta heitä oli Mozillan mukaan vain alle kymmenen , toisin sanoen alle prosentti työvoimasta .
Huomattavasti useampi ilmaisi tukensa Eichille .
