Nokia punnersi voitolle puhelimista huolimatta — tässä kaikki tuloksesta
Matkapuhelimet olivat Nokian tuloksessa viimeistä kertaa .
Nokia painoi voitollisen tuloksen puhelimien tappioista huolimatta .
Kännykkäbisneksen jättävä jättävä Nokia teki viime vuoden lopussa voitollisen tuloksen – ainakin jos rätingeissä jättää huomioimatta viimeistä kertaa raportoitavat kännykät .
Kännyköiden osalta vuosi ( ja samalla koko taru ) päättyi romahdukseen .
Elintärkeän verkkolaiteyksikkö NSN:n kannattavuuden ennakoidaan heikentyvän alkuvuonna .
Osakekurssi kääntyi laskuun .
Väliaikainen toimitusjohtaja Risto Siilasmaa vakuutteli yhtiön kulkevan kuitenkin kohti parempaa .
Kertaerillä vai ilman ?
Miksi yhtiön tuloksesta liikkuu julkisuudessa kahdenlaisia numeroita ?
Usein selitys löytyy kirjanpidon kertaeristä .
Kertaerät ( tai satunnaiserät ) ovat yrityksen kirjanpitoon kirjattavia satunnaisia kuluja .
Ne voivat olla positiivisia tai negatiivisia .
Tällaisia kertaeriä voi syntyä esimerkiksi irtisanomisista koituvista kuluista tai yrityskaupoista syntyvistä myyntivoitoista .
Yleensä yhtiöiden liiketoimintaa seuraavat analyytikot ja talouslehdet karsivat kertaerät pois yritysten tulostiedoista .
Näin menetellään siksi , että yrityksen liiketoiminnan kehityksestä saadaan parempi kuva .
– Vaikka vuoden ensimmäinen neljännes on kausiluonteisesti heikko jatkuvissa toiminnoissamme , arvioimme edelleen Microsoftin kanssa sopimamme yritysjärjestelyn toteutumisen vahvistavan Nokian tulosprofiilia merkittävästi , Siilasmaa sanoi tulosraportissa .
Nyt tarkkana
Tällä kertaa tulosta täytyy tulkita kieli keskellä suuta .
Nokia nimittäin raportoi käytännössä kaksi tulosta .
Jatkuvien toimintojen tulos muodostuu " uuden Nokian " kolmesta yksiköstä – eli verkkolaitteista ( NSN ) , kartoista ( Here ) ja patenteista ( Advanced Technologies ) .
Tämän lisäksi Nokia kertoo lopetettujen toimintojen eli kännyköiden ( laitteet ja palvelut -yksikkö ) tuloksesta .
Oman lisänsä soppaan tuo vuoden loppu .
Monessa tulokseen liittyvässä kysymyksessä vastaus riippuu siitä , tarkasteleeko Nokian tulosta tammi-joulukuulta vai pelkästään viimeiseltä vuosineljännekseltä eli loka-joulukuulta .
Tässä jutussa tarkastellaan pääsääntöisesti loka-joulukuuta ja käytetään yhtiön ilmoittamia ei-IFRS-tuloslukuja , jotka eivät sisällä esimerkiksi kertaeriä .
Kun matkapuhelimet pudotetaan pois laskuista , osakekohtaista tulosta ( ei-IFRS ) kertyi yhtiölle lopulta 0,08 euroa loka-joulukuussa .
Nokian liikevaihto vuoden kolmelta viimeiseltä kuukaudelta oli 3,5 miljardia euroa , kun vuotta aiemmin liikevaihtoa tuli 4,4 miljardia euroa .
Liikevoittoa supistui 408 miljoonaan euroon vuodentakaisesta 670 miljoonasta eurosta .
Millaisen tuloksen NSN teki ?
Uuden Nokian ydin on verkkolaiteyksikkö Nokia Solutions and Networks ( NSN ) .
Nokia arvioi NSN:n kannattavuuden heikentyvän alkuvuodesta .
Liikevaihto supistui loka-joulukuussa 3,1 miljardiin euroon vuodentakaisesta 4,0 miljardista eurosta .
Liikevoittoa ( ei-IFRS ) jäi 349 miljoonaa euroa , kun vuotta aiemmin vastaava luku oli 576 miljoonaa euroa .
Nokia ennakoi NSN:n liikevoittoprosentin ( ei-IFRS ) olevan tammi-maaliskuussa noin viisi vaihteluvälin ollessa neljä prosenttiyksikköä tämän ylä- tai alapuolella .
Lokakuussa Nokia arvioi verkkolaiteyksikön liikevoittoprosentin asettuvan 8:n ja 16:ta väliin loka-joulukuussa .
Lue lisää NSN:n tuloksesta ja siitä , miten Nokia ennakoi kannattavuutensa kehittyvän .
Tuleeko osinkoa ?
Nokia ei ota tiedotteessaan kantaa mahdolliseen osinkoon .
Viime vuonna yhtiö teki historiallisen päätöksen jättää osinko jakamatta .
Tiedotteen mukaan hallitus tekee osinkoesityksen vasta , kun puhelinten myynti Microsoftille on toteutunut .
Lue lisää osingoista .
Miten yhtiön johto kommentoi tulosta ?
Nokian hallituksen puheenjohtaja ja ja väliaikainen pääjohtaja Risto Siilasmaa on tyytyväinen yhtiön jatkuvien toimintojen " vahvaan liikevoittoprosenttiin " loka-joulukuussa .
Verkkoyhtiö NSN:n vahva kannattavuus ilman kertaluonteisia eriä korostaa Siilasmaan mukaan sitä , " kuinka perustavalla tavalla NSN on erilainen yritys nyt kuin kaksi vuotta sitten , jolloin se aloitti uudelleenjärjestely- ja muutosohjelmansa " .
Lue lisää Siilasmaan kommentteja .
Millaisen tuloksen kartat tuottivat ?
Kartoista vastaavalle Here-yksikölle kertyi liikevaihtoa 254 miljoonaa euroa verrattuna vuodentakaiseen 278 miljoonaa euroon .
Liikevoitto ( ei-IFRS ) supistui puolestaan 25 miljoonaan euroon vuodentakaisesta 40 miljoonasta eurosta .
Lue lisää tuloksesta kartoissa .
Millainen oli tulos patenteissa ?
Patenteista ja lisensointitoiminnasta syntyi Nokialle liikevaihtoa 121 miljoonaa euroa , kun vuotta aiemmin vastaava luku oli 151 miljoonaa euroa .
Liikevoittoa ( ei-IFRS ) syntyi 82 miljoonaa euroa verrattuna vuodentakaiseen 100 miljoonaan euroon .
Lue lisää patenttiyksiön tuloksesta .
Entäs ne kännykät ?
Nokia raportoi kännyköiden tuloksesta viimeistä kertaa .
Yksikön liiketulos ( ei-IFRS ) oli loka-joulukuussa 191 miljoonaa euroa tappiollinen .
Vuotta aiemmin liiketappiota kertyi 47 miljoonaa euroa .
Loka-joulukuun liikevoittoprosentti ( ei-IFRS ) oli 7,3 prosenttia miinuksella .
Edellisenä vuonna vastaavaan aikaan marginaali oli - 1,3 prosenttia .
Lue lisää tuloksesta kännyköissä .
