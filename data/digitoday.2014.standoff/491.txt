Suositun tiedonsiirto-ohjelman haittaversio kaappaa tunnuksesi
Haittaohjelma pukeutuu suositun tiedonsiirto-ohjelman nahkaan ja jahtaa käyttäjätunnuksia .
Tunnettu ftp-ohjelmisto FileZilla varoittaa lataamasta haitallista versiota ohjelmastaan .
Tietoturvayhtiö Avast paljasti yhden laajimmista FileZillaa hyväksikäyttävistä hyökkäyksistä , missä haittaohjelmaa jaetaan ftp-ohjelman nimissä .
Väärän ohjelman voi saada lähinnä murretuilta verkkosivuilta , joissa teksti ja käyttäjäkommentit ovat kuvatiedostoina .
Petollista on , että asennusohjelma ja varsinainen haittaohjelma käyttäytyvät varsin autenttisesti , ja tiedonsiirto pelaa .
Samalla tosin rikolliset nappaavat käyttäjän kirjautumistiedot .
FileZilla huomauttaa , että vastaavia hyökkäyksiä on nähty jo yli vuosikymmenen ajan sitä vastaan .
Ongelma on sitkeä , koska FileZilla on avointa koodia .
Saastutettujen versioiden levittämistä on siksi vaikea valvoa .
FileZillan mukaan varmasti turvallisen version saa sen omilta kotisivuilta tai SourceForgesta .
FileZillalla ei ole nimestään tai avoimen koodin käytöstään huolimatta yhteyttä Firefox-selaimesta tuttuun Mozillaan .
