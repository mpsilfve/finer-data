Mobiilimaksaminen ei pelkkiä riemuvoittoja : Brittioperaattori tappoikännykkälompakon
Brittioperaattori O2 tyhjentää mobiililompakkonsa maaliskuussa .
Aikaisin liikkeelle lähtenyt ja kaikille avoin palvelu ei kiinnostanut riittävän monia asiakkaita .
O2 aloitti ensimmäisenä brittioperaattorina kännykkälompakon tarjonnan huhtikuussa 2012 .
Luottokorttiyhtiö Visan tukemassa palvelussa asiakas sai fyysisen ja virtuaalisen maksukortin , jolle raha piti ladata etukäteen .
Lataamisen pystyi tekemään verkkopankissa tai käteisellä verkoston kassapalvelupisteissä .
Käyttäjät voivat itse siirtää rahansa pois mobiililompakosta tai O2 palauttaa ne pankkisiirtona tai paperisekkinä .
O2 perustelee palvelun lopettamista olosuhteiden muuttumisella .
Se lupaa palata asiaan vaihtoehtoisilla palveluilla .
O2 Wallet on jo kolmas mobiilipalvelu , jonka operaattori on lopettanut vuoden sisällä , Total Telecom kirjoitti .
Viime kesäkuussa se ilmoitti lakkauttavansa kaksi virtuaalista terveyspalvelua .
Help at Hand oli mobiiliseurantapalvelu ja Health at Home oli telemaattinen terveyspalvelu .
Ne eivät houkutelleet tarpeeksi asiakkaita .
