Applen perustaja Wozniak kehui Kiinassa Xiaomia
Applen toinen perustaja Steve Wozniak , joka ei pelkää arvostella Applea ja joka usein kehuu myös muiden tuotteita , kehui kiinalaisen älypuhelinvalmistajan Xiaomin laiteita .
Hänen mukaansa ne ovat riittävän hyviä pärjätäkseen Yhdysvaltain markkinoilla .
Steve Wozniak sanoi medialle Xiaomin Pekingin toimistossa sunnuntaina , että yrityksellä on erinomaisia tuotteita ja ennusti niiden menestyvän myös kansainvälisesti .
Wozniak oli Kiinassa Xiaomin kansainvälistymisestä vastaavan entisen googlelaisen Hugo Barran kutsusta .
Aikaisemmin viikolla hän osallistui yhtiön järjestämään uuden vuoden juhlaan .
Asiasta kirjoittaneen [ PC Worldin ] ( http://www.pcworld.com/article/2087060/steve-wozniak-visits-xiaomi-in-china-endorses-its-product.html ) mukaan Wozniak oli ilmaisesti yritysvierailulla palkkiota vastaan .
Xiaomi on jo pitkään tunnettu Kiinassa laadukkaiden älypuhelimien valmistajana , mutta viime vuoden aikana sen nimi on levinnyt myös lännen älypuhelin markkinoille .
Wozniak on usein järisyttänyt Apple-faneja kehumalla myös muiden valmistajien tuotteita .
Tasan kaksi vuotta sitten hän ylisti vuolaasti Nokian Lumia-puheli mia ja Microsoftin Windows Phone -käyttöjärjestelmää .
Vajaata vuotta myöhemmin Wozniak sanoi videohaastattelussa pelkäävänsä , että Apple jää Microsoftin jalkoihin .
Wozniak on myös esittänyt , että Applen pitäisi laittaa nimensä kiinalaisvalmistajan kokonaan tekemään älypuhelimeen ja tyytyä vain tarkistamaan , että laite on laadukas .
Hugo Barra , joka tiettävästi lähti Googlelta toimiston sisäisen suhdedraaman seurauksena ja siirtyi Xiaomin leipiin , latasi Facebookin kuvan Wozniakista ja Xiaomin johdosta esiintymislavalla firman uudenvuoden juhlissa .
Kuva levisi nopeasti useissa blogeissa , muun muassa BGR:ssä ja Ubergizmossa .
