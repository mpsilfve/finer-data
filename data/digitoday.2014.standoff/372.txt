Maailman nopein internetpalvelu käynnistyi
Minnesotan pääkaupungissa käynnistyi maailman nopein internetpalvelu tiistaina .
Startup-yritys US Internet avasi jouluaaton aattona Minneapolisissa kotitalouksien kaupalliseen käyttöön 10 gigabitin internet-yhteyden .
Se on 400 kertaa nopeampi kuin minnesotalaisten keskimäärin käyttämä 25 megabitin sekuntinopeudella lataava yhteys .
US Internetin kuidun piirissä on tosin vain vain noin 30\_000 taloutta , mutta yritys aikoo piilottaa ensi kesänä lisää valokuitua kaupungin jalkakäytävien alle .
– Maailman nopein internet on tiistai-iltapäivänä täällä Minneapolisissa .
Tässä on kysymys kilpailun mullistavasta nopeudesta , sanoi US Internetin toimitusjohtaja Joe Caldwell .
Aloitteleva internetyhteyden toimittaja kilpailee maailman suurimman kaapelioperaattorin Comcastin kanssa paitsi nopeudella myös hinnalla .
Se ei tosin odota asiakasryntäystä 400 dollaria kuukaudessa maksavaan 10 gbps:n palveluun , sillä yrityksen yhden gigabitin , 65 dollaria kuukaudessa maksavaa palvelua käyttää vain pari tuhatta taloutta .
Comcastin 50 megabitin palvelu maksaa 77 dollaria kuussa ja 25 megabitin palvelu 67 dollaria .
US Internetin suosituin palvelu on 100 Mbps:n yhteys , joka maksa 45 dollaria kuussa .
Comcastin edustaja sanoi yrityksen nopeuttaneen yhteyksiään 13 kertaa 12 vuoden aikana ja tarjoavan yhteyksiään koko kaupungille , ei vain muutamille alueille , kirjoitti Minneapolis Star and Tribune .
