Tutkimus : Facebook menettää 80 % käyttäjistään 1—3 vuodessa
Myspacen kohtalon perusteella rakennettu tautimalli lupaa Facebookille rankkaa käyttäjäpakoa .
Princetonin yliopiston tutkijoiden ennusteen mukaan Facebook menettää neljä viidestä käyttäjästään vuosien 2015 ja 2017 välillä , kertoo Time-lehti .
Tutkijaryhmä perustaa ennusteensa tautimalliin , jota sovelletaan sosiaalisen median tutkimukseen .
Facebookin kohtaloksi luvataan kulkutaudin kaltaista nopeaa leviämistä ja sitä seuraavaa nopeaa katoamista .
Princetonin tutkijoiden mukaan sairauksiin perustuvat mallit soveltuvat hyvin sosiaalisten verkkomedioiden tutkimukseen .
Facebookin tapauksessa " parantuminen " ( Facebookin käytön lopettaminen ) tapahtuu , kun syntyy kontaktia " ei-tartuntaa kantavan " ( Facebookia käyttämättömän ) henkilön kanssa .
Suomeksi sanottuna tämä tarkoittaa sitä , että ihmiset lakkaavat käyttämästä Facebookia , kun heidän kaverinsakaan eivät sitä enää käytä .
Tutkijoiden käyttämä malli Facebookista on rakennettu nopeasti hylätystä Myspacesta rakennetun tautimallin perusteella .
Tutkimusta ei ole vertaisarvioitu tieteellisesti .
