Ericsson-pomo kilpailee Microsoftin johtajuudesta
Ruotsalaisen verkkovalmistaja Ericssonin toimitusjohtaja Hans Vestberg on yksi ehdokas ohjelmistojätti Microsoftin uudeksi toimitusjohtajaksi , uutistoimisto Bloomberg kertoo viitaten nimettömiin neuvottelulähteisiinsä .
Vestberg on uutistoimiston mukaan mukana johtajakandidaattien ryhmässä , johon kuuluvat muiden muassa Nokian entinen toimitusjohtaja Stephen Elop sekä Microsoftin pilvipalveluiden johtaja Satya Nadella .
Vahvimpana ehdokkaana pidetty Fordin pääjohtaja Alan Mulally ilmoitti viime viikolla , että hän pysyy nykyisessä tehtävässään .
Mulallyn 68 vuoden ikä aiheutti keskustelua .
Vestberg on vasta 48-vuotias .
Rekrytointia johtavan John Thompsonin mukaan johtajan etsintä saadaan päätökseen vuoden alkupuolella .
Ericssonista ei kommentoitu huhuja , kuten ei myöskään Microsoftista .
Microsoftin nykyinen toimitusjohtaja Steve Ballmer ilmoitti elokuussa , että hän jää eläkkeelle tänä vuonna .
