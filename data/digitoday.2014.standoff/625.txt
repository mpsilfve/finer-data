Osaisitko varoa ?
Zip-pakettien purkaja päästää konnat koneelle
Sitä ei ehkä ensimmäisenä ajattele , että tiedostojen purkamiseen tarkoitettu ohjelmisto voi altistaa käyttäjän vaaroille .
Ohjelmistoissa on aukkoja ja rikolliset voivat käyttää niitä hyväksi .
Tämä pätee myös avoimen koodin Unzip-softaan , joka on tarkoitettu purkamaan pakattuja zip-tiedostoja .
Unzipissä on korjaamaton haavoittuvuus , jonka Viestintäviraston Kyberturvallisuuskeskus katsoi tiedotteen arvoiseksi .
Hyökkäyksistä ei ole puhetta , mutta aukko mahdollistaa " luvattoman ohjelmakoodin suorittamisen " , siis käytännössä tietokoneen haltuunoton .
Uhka voi toteutua , kun tietyllä tavalla muotoiltu zip-tiedosto puretaan Unzip-ohjelmalla käyttämällä parametria -t ( unzip -t ) .
Haavoittuvuus on Unzipin tuoreimmassa versiossa 6.0 ja sitä edeltävissä versioissa .
OCertin mukaan kyse on kolmesta puskurin ylivuoto -tyyppisestä aukosta .
Zip on tiedostojen pakkausmuoto , jota voidaan tehdä ja purkaa monilla eri pakkausohjelmilla .
Nykyisin esimerkiksi Windowsissa on sisäänrakennettu tuki zip-pakkaukselle .
Aukot raportoi Googlen tietoturvatiimin jäsen Michele Spagnuolo .
