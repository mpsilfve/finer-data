Samsung pääsemässä Nokia-kaupan yli , harkitsee Windows Phonea
Maailman suurin matkapuhelinvalmistaja Samsung harkitsee jälleen Windows Phone -älypuhelimia , Korea Times kirjoitti .
Samsungilla on parhaillaan menossa useita ohjelmia , joissa se testaa Windows Phonen istumista omaan puhelinteknologiaansa , kirjoitti Korea Times -sanomalehti .
Huhujen mukaan Samsung harkitsee Windows 8.1 -käyttöjärjestelmän käyttöä keskihintaisissa ja edullisissa älypuhelimissa .
Samsungin on kuitenkin päästävä yli Microsoftin Nokia-kaupasta , joka rikkoi yritysten välit puhelinbisneksessä .
Samsungin mukaan Nokian osto rikkoi sen Microsoftin välistä patenttien ristiinlisensointisopimusta , jonka ne solmivat vuonna 2014 .
Kaupan jälkeen Samsung on kieltäytynyt maksamasta sovittuja lisenssimaksuja Microsoftille , koska Nokian puhelinten osto teki siitä suoran kilpailijan .
Microsoft hakee nyt rojalteja oikeuslaitoksen kautta .
Samsungin valtava valmistuskapasiteetti ja myyntiverkosto toimivat vahvana sovinnon houkuttimena Microsoftille , joka havittelee uusia valmistajia Windows Phone -talliin muun muassa ilmaisilla valmistuslisensseillä .
Microsoftin älypuhelimista parhaiten ovat myyneet halvimmat mallit ja niihin on ladattu eniten sovelluksia , kirjoitti SMN Weekly .
Tämän ovat huomanneet myös sovelluskehittäjät , jotka ovat lisänneet tarjontaansa Windows Phone -alustalle .
