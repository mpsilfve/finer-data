Supercellit ja Roviot harvassa : 0,01 prosenttia mobiilisovelluksista tekeerahaa
Haluaisitko panna rahoiksi kehittämällä mobiilisovelluksen ?
Supercellit ja Roviot ovat harvassa .
Yhtä hyvin voisit miettiä rahan tekoa pelaamalla jääkiekkoa NHL:ssä .
Vain yksi kymmenestä tuhannesta mobiilisovelluksesta on kehittäjälleen rahallisesti kannattava vuonna 2018 .
Ja tulevaisuudessa kannattavien sovellusten osuus on vielä pienempi , ennustaa markkinatutkimusyritys Gartner .
Gartnerin mukaan rahallisesti kannattavien sovellusten mitätön osuus johtuu osittain siitä , että suurta osaa valtavasta sovellustulvasta ei ole edes tähdätty rahantekoon .
Monet sovellukset tehdään pelkästään tekemisen ilosta tai markkinointivälineiksi muita tuotteita tukemaan .
Mobiilialan kehitysalustoja tarjoaa tällä hetkellä noin 200 yritystä , Gartnerin johtaja Ken Dulaney sanoi .
Alustoilla on miljoonia kehittäjiä , jotka tuottavat markkinoille sovellusten tulvan .
– Noin 90 prosenttia maksullisista sovelluksista saa alle 500 latausta päivässä ja ansaitsee alle 1\_250 dollaria päivässä .
Tilanne vain pahenee tulevaisuudessa kun kilpailu lisääntyy , Dulaney sanoi .
Vuoteen 2017 mennessä 94,5 prosenttia ladatuista sovelluksista on ilmaisia , kirjoitti Gartnerin ennustuksesta uutisoinut Total Telecom .
