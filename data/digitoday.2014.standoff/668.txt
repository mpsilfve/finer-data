Katamaraani kuljettaa googlelaisia töihin
Hakukonejätti Google on ryhtynyt kuljettamaan työntekijöitään lautalla töihin San Franciscosta Piilaaksoon .
Kuljetusta varten Google on vuokrannut alihankkijalta 149-paikkaisen katamaraanin .
Alus seilaa San Franciscon lauttasataman ja Redwood Cityn välillä .
Lauttapalvelu on kokeilu , joka kestää kuukauden .
Kokeilulla Google yrittää hälventää Piilaakson it-jätteihin kohdistunutta arvostelua .
Piilaakson isot it-työnantajat kuljettavat normaalisti työntekijöitään töihin omilla linja-autoilla , mutta isot bussit ovat ruuhkauttaneet alueen tiet .
Asukkaita ärsyttää myös alueen asuntojen kohonneet hinnat , johon ovat paljolti syynä it-yhtiöiden isopalkkaiset työntekijät .
Yhtiöt ovat puolustautuneet , että niiden sukkulabussit vähentävät tarvetta yksityisautoiluun ja vähentävät päästöjä .
Aiemmin tällä viikolla Google , Apple , Facebook ja joukko muita it-yhtiöitä sopivat maksavansa San Franciscon alueen liikennevirastolle bussipysäkkien käytöstä .
