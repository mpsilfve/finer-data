Hyundai villinä : Google Glassilla auto käyntiin
Google Glass on vasta prototyyppi , mutta Hyundai aikoo palvella sellaisen omistavia ensi vuoden automallillaan .
Päähän puettavalla Google Glassilla voi olla edessään nihkeä lanseerausvuosi , jos yhtä lasien varhaista käyttäjää on uskominen .
Mutta eteläkorealainen autovalmistaja Hyundai on jo vempaimesta innoissaan .
Hyundai tiedotti vuoden 2015 Genesis-mallista , johon käyttäjät voivat ottaa yhteyttä puettavalla tietotekniikalla .
Valmistajan Blue Link -alusta mahdollistaa mainostekstin mukaan esimerkiksi auton etäkäynnistyksen ja ovien avaamisen ja lukitsemisen Google Glassin ja muiden vastaavien laitteiden kautta .
– Puettavat laitteet auttavat omistajiaan säästämään aikaa ja lisäävät mukavuutta mahdollistamalla etävuorovaikutuksen auton kanssa ilman , että älypuhelinta tarvitsee kaivaa esiin .
Hyundai aikoo julkaista Blue Link Glassware -sovelluksen ensi vuonna uuden 2015 Genesis - sedanin kanssa , yhtiö sanoo tiedotteessa .
Glassia ei sentään voi käyttää autoa ajaessa .
Muulloin ajoneuvon tietoja voidaan esittää " kortteina " , jotka on optimoitu Glassin pienelle ruudulle vaikkapa matkan suunnittelua varten .
Myös tarvittavista huolloista voidaan ilmoittaa samalla tavalla .
Vaikka Hyundain suunnitelmat kuulostavat erikoisilta , ei valmistaja ole suinkaan yksin omaksumassa puettavaa tietotekniikkaa osaksi auton käyttöä .
Vastaavia aikeita on muun muassa Nissanilla , joka liittyi kuumenevaan älykellokisaan syksyllä julkistamalla kuljettajaa tukevan Nismo-laitteen .
