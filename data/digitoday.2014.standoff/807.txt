Kiinalaisyritys myy 25 euron Apple Watch -älykellon kopiota
Kiinalainen Hyperdon-niminen yritys oli mukana viime viikon CES-messuilla , jossa se esitteli julkistamattoman Apple Watchin kopioita .
Kiinan Shenzhenissä toimiva Hyperdon oli vuokrannut esitelytilaa Las Vegasin CES-kuluttajaelektroniikkamessujen perähallista .
Sen rajallinen sijoitus älykellonsa julkisuuteen tuotti hyvän tuloksen , kun Mashable-teniikkajulkaisun toimittaja bongasi Apple Watchilta näyttäneen älykellon ja osti sen 30 dollarilla .
Smart Watch -nimeä kantavan älykellon tukkuhinnaksi yritys ilmoitti 27 dollaria 1\_000 kellon erissä .
Smart Watch näyttää Apple Watchilta , joka Apple on luvannut julkistaa tämän vuoden alkupuolella .
Perusmallin hinnaksi Apple on ilmoittanut 350 dollaria .
– Kellon näyttö toimii vain kun se on päällä ja monet sen ikoneista ovat suoria kopioita Applelta .
Kellon yhdistäminen iPhone 6 -älypuhelimeeni vaati muutamia yrityksiä , mutta kun se onnistui , pystyin soittamaan puheluja ja soittamaan musiikkia kellon kautta .
Se jopa värähtelee tulevan puhelun merkiksi , Mashablen toimittaja kirjoitti .
Lehden mukaan Smart Watchissa on myös askelmittari , sekundaattori ja herätystoiminto .
Se voi myös vastaanottaa viestejä WeChatistä ja muista kolmansien osapuolien sovelluksista .
Hyperdonin esittelijöiden mukaan kellon akku kestää 180 tuntia .
Korjattu akkukesto 180 päivästä 180 tuntiin .
