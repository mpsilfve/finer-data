Miten käy DNA:n värille ?
Deutsche Telekom voitti yksinoikeuden telemagentaan USA:ssa
Saksalaisen Deutsche Telekomin amerikkalainen tytäryhtiö T-Mobile USA on voittanut oikeudessa yksinoikeuden väriin , jota se kutsuu telemagentaksi .
Deutsche Telekomin Suomessa DNA:ta vastaan nostama kanne jäädytettiin vuonna 2009 .
T-Mobile voitti AT&T:n tytäryhtiötä Aio Wirelessia vastaan nostamansa kanteen magentanpunaisesta tunnusväristä .
Deutsche Telekom on hakenut tuotemerkkisuojan telemagentavärille , jota se käyttää laajasti eri puolilla maailmaa omien tuotteidensa ja palveluidensa tunnusvärinä .
Pinkin ja magentan välillä oleva väri on määritelty eurooppalaisessa OAMI-tietokannassa virallisesti RAL 4010 telemagentaksi .
Suomessa DNA on vastakanteessa haastanut saksalaisoperaattorin yksinoikeuden kyseiseen väriin .
Yksinoikeutta koskevia kiistoja on vireillä myös muualla .
Liittovaltion Teksasin piirioikeudessa T-Mobile selätti Aio Wirelessin selvästi .
Tuomioistuimen mukaan Aion käyttämä väri , jota se kutsuu luumunpunaiseksi , on omiaan sekoittamaan sen tarjonnan T-Mobilen palveluihin .
Oikeus määräsi Aion lopettamaan magentan tai samanlaisen värin käyttämisen kaikessa mainostuksessaan ja markkinoinnissaan .
Määräys koskee verkkomainontaa , kivijalkakauppoja ja yhteisömediaa .
Päätöksen mukaan asiakkaat yhdistävät magentan T-Mobileen , joten tuotemerkkilaki suojaa värin pelkästään T-Mobilen käyttöön .
Teksasin päätöksestä uutisoi muun muassa Slashgear .
