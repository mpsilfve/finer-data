Google nimitti itsensä poliisiksi : Uhkavaatimus Microsoftille ja Applelle
Googlen nollapäivätiimi etsii aukkoja omista ja kilpailijoiden ohjelmista — ja paljastaa naapurin haavoittuvuudet .
Google on antanut Bloombergin mukaan muille tekniikkayhtiöille uhkavaatimuksen : korjatkaa ohjelmistojenne tietoturva 90 päivässä tai julkistamme ne .
Google perustelee toimintaansa sillä , että kyberrikolliset iskevät uusiin tietoturva-aukkoihin hyvin nopeasti .
Googlen nollapäivähaavoittuvuustiimi etsii tietoturva-aukkoja paitsi yhtiön omista , myös kilpailijoiden ohjelmistoista .
Project zeroksi kutsuttu ryhmä on toiminut viime kesäkuusta asti .
Kimmokkeena tiimin perustamiselle toimi Heartbleed-aukko ja NSA:n sen kautta tekemä vakoilu .
Project zeron kerrotaan löytäneen toistaiseksi 20 aukkoa Microsoftin , 39 aukkoa Applen ja 37 aukkoa Adoben ohjelmista .
Arvostelijat ovat huomauttaneet , että vaikka Googlen tarkoitukset saattaisivat olla pohjimmiltaan hyviä , kilpailijoiden heikkouksien paljastaminen saattaa yhtiön outoon valoon .
Monet pitävät aukkojen etsimistä muiden ohjelmista valtionlaitosten eikä yksityisten yhtiöiden työnä .
Apple ei halunnut kommentoida Googlen valitsemaa tietä .
Microsoft totesi Googlen toiminnan muistuttavan lähinnä " sainpas sinut " -leikkiä .
Google on suututtanut jo aiemmin sekä Microsoftin että Applen julkaisemalla niiden ohjelmistoissa olevia tietoturva-aukkoja .
Yhtiö ei ole suostunut kummankaan pyyntöihin aukkojen julkistamsen lykkäämisestä korjauksen valmiiksi saamista varten .
