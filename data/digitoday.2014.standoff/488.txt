Onko naapurillasi tuomio ?
Ruotsissa se paljastui
Ruotsissa on paljastunut varsin mojova tietoturva-aukko , uutisoi Dagens Nyheter .
Vasta avattu rikostietokanta on avoin kirja kansalle .
Jo valmiiksi ristiriitoja nostattanut tietokanta täynnä oikeuden päätöksiä ja ihmisten tietoja on vuotanut julki Ruotsissa , Dagens Nyheter kertoi keskiviikkona .
Lexbase-tietokannassa on DN:n mukaan yli 100\_000 ihmisen tietoja ja useita tuhansia sekä vapauttavia että langettavia tuomioita .
Maksullinen tietokanta on ollut ilmaiseksi kenen tahansa ladattavissa , lehti varmisti omilla kokeiluillaan .
Lexbasen edustaja ei kuitenkaan suostunut kommentoimaan asiaa edes vahvistaakseen murron .
Nimetön henkilö sanoi DN:lle , että Lexbasessa on merkittäviä tietoturva-aukkoja .
Vasta maanantaina avautunut palvelu oli jo valmiiksi suututtanut monia ruotsalaisia , koska siinä voi – normaalisti maksua vastaan – tarkistaa esimerkiksi oman asuinseutunsa tuomittujen rikollisten varalta .
Mutta on väitetty , että tietokanta rikkoo tietosuojaa ja on myös sisältänyt vääriä karttamerkintöjä leimaten syyttömiä ruotsalaisia rikollisiksi .
Ruotsalaislehti The Local kertoi englanniksi , että Lexbasen omistajalla on paljastettu olevan rikosyhteyksiä .
Lisäksi palvelun toinen edustaja erosi tiistaina saatuaan tappouhkauksia .
