Pornosivusto rikkoo myytin Suomesta kännykkämaana
Aikuisviihdesivusto Pornhub kertoo , miten suomalainen pornosurffaaja eroaa muista .
Verkon suurimpiin kuuluva aikuisviihdesivusto Pornhub kertoi hiljattain tietoja viime vuoden käyttäjämääristään ja kävijöidensä mieltymyksistä ja tavoista maakohtaisesti .
Sivuston tiedoista selviää , että suurin osa pornosurffauksesta , 56 prosenttia , tehdään mobiilisti .
45 prosenttia pornosivuston liikenteestä tuli puhelimista ja 11 prosenttia tableteilta .
Tietokoneiden osuus oli 44 prosenttia .
Suomalaiset luovat tähän yllättävän poikkeuksen .
Mobiilimaana itseään pitävän Suomen tuottamasta liikenteestä 53 prosenttia tuli vanhan maailman malliin tietokoneilta .
Puhelimien osuus oli 36 ja tablettien 11 prosenttia .
Suomi sai Pornhubin tilastoissa myös erityismerkinnän .
Sivuston tietojen mukaan 27 prosenttia pornon katselijoista on naisia , mikä on huippuluokkaa maailmassa .
Korkein luku on Brasiliassa , missä naisten ( tai naiseksi itsensä ilmoittavien ) osuus on 29% .
Pienin naisten osuus on Saksassa , jossa se on 13% .
Tilastoista kävi ilmi myös , että suomalaiset surffaavat pornoa ahkerimmin sunnuntaisin ja vähiten lauantaisin .
Suomalaisen aikuisviihdesessio kestää keskimäärin 8 minuuttia ja 39 sekuntia .
Koko maailman keskiarvo on 9 minuuttia ja 16 sekuntia .
