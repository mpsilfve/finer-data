Uusi Snowden-paljastus : Tiedämme , kuinka huono olet Angry Birdsissä
Viimeisimmät Snowden-paljastukset kertovat kiinalaisten vieneen amerikkalaisen F-35:n hävittäjän täydet tiedot .
Niistä paljastuu myös , että mobiilimainosten välittäjäyritykset keräävät kännyköiden käyttäjistä tarkkoja tunnistetietoja .
Nyt kiinalaisetkin tietävät , että amerikkalainen F-35 hävittäjäkone on surkea , The Register päätteli Der Spiegelin julkaisemista Edward Snowdenin vuotamista tiedoista .
Lehden artikkeli keskittyy NSA:n suunnitelmiin tulevasta kybersodasta , jossa internet näyttelee suurta roolia .
Tietovuoto vahvistaa aikaisemmat epäilyt siitä , että kiinalaiset tiedustelupalvelut kopioivat teratavuittain tietoa hävittäjästä .
Ne kattoivat muun muassa tutkajärjestelmät , moottoripiirustukset , lämpöprofiilit ja suunnitelmat pakokaasujen viilentämiseksi .
Tiedot vietiin Lockheed Martinin järjestelmistä useassa eri otteessa .
Tavallisia käyttäjiä kiinnostanee Brittitiedustelu GCHQ:n asiakirjoista ilmi käynyt paljastus , jonka mukaan BADASS ( Begal automated deployment and survey system ) -niminen ( pdf ) ohjelma urkki matkapuhelinten mainosverkkoja ja löytää niistä käyttäjiin henkilöitäviä tietoja .
GCHQ:n koulutuksen tarkoitettu kalvosarja alkaa toteamuksella : We know how bad you are at " Angry Birds " .
Exploring and exploiting leaky mobile apps with BADASS ( OtH ) .
Huolimatta siitä , että Mobclix , AdMob , Mydas ja Dataflurry lupaavat julkisesti ja vakuuttavat käyttösopimuksissaan , etteivät kerää käyttäjiin suoraan yhdistettäviä tietoja , Badass löysi tiedoista muun muassa puhelimen tarkasti yksilöiviä imei-koodeja , paikkatietoja ja puhelinnumeroita .
Noin vuosi sitten uutisoitiin , miten mainosverkostot mahdollistaisivat Angry Birdsin kautta puhelimien urkinnan .
Tällöin vakoilusta ei ollut varmuutta , mutta nyt paljastetut asiakirjat vahvistavat urkintaa todella tapahtuneen suomalaisen mobiilipelin kautta .
