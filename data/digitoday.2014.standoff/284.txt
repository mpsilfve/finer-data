Microsoft pönkittää Lumioitaan Foursquare-sopimuksella
Foursquare , paikkatietopalveluvetoinen yhteisöpalvelu , on saanut 15 miljoonan dollarin raharuiskeen Microsoftilta .
Tärkeämpi merkitys sille saattaa kuitenkin olla liiketoimintasopimus , jonka rahallista arvoa ei ole kerrottu julkisuuteen .
Foursquaren datan laaja käyttö Microsoftin hakukone Bingissä , Windows 8:ssa ja Windows Phonessa sopii yhteen Nokialta ostettujen puhelinten kanssa .
Nokia on linkannut Foursquaren myös Asha-laiteperheeseen .
Nokia on pitkään painottanut kontekstiriippuvuutta matkapuhelinten kehityksessä .
Monivuotinen sopimus sitoo Microsoftin ja Foursquaren järjestelmät ja palvelut tiukasti yhteen .
Yhteistyön avainkonsepteja ovat ympäristötietoisuus ja ennustava palvelu , Techcrunch kirjoitti .
Windows Phone -käyttöjärjestelmä tarjoaa iOS-laitteita joustavamman tavan muokata käyttöliittymää , Jon Tinter Microsoftin liiketoiminnan kehitysyksiköstä sanoo .
Hänen mukaansa tieto käyttäjän ympäristöstä on äärettömän tärkeä Microsoftille .
Fourquaren yhteisössä on 45 miljoonaa käyttäjää .
Halutessaan he voivat raportoida automaattisesti oman sijaintinsa muihin yhteisöpalveluihin .
Microsoftin Bing pääsee syvemmälle Foursquaren sovelluskäyttöliittymään kuin mikään muu yritys , sanoo Foursquaren liiketoiminnan kehitysjohtaja Holger Luedorf .
Hänen mukaansa käyttäjän puhelimen anturien poimima paikkatieto ja paikkaan liittyvät ympäristötiedot siirtyvät myös Microsoftille .
Tämän tiedot avulla Microsoft pystyy tarjoamaan käyttäjälle tietoja ja palveluita ennen kuin asiakas tietää itse niitä tarvitsevansa .
Foursquarelle sopimuksella on merkitystä myös laajempana näkyvyytenä ja mainospotentiaalin kasvattajana .
