10-vuotinen Microsoft-kanne kuoli — taustat 90-luvulla
Korkein oikeus ei halua kuulla , minkä vuoksi Microsoftia pitäisi rangaista sen tekemisistä 1990-luvulla .
Yhdysvaltain korkein oikeus laittoi pisteen ohjelmistoyhtiö Novellin vuonna 2004 jättämälle kanteelle Microsoftia vastaan .
Oikeus kieltäytyi ottamasta juttua käsiteltäväkseen , uutistoimisto Reuters kertoo .
Novell oli hakenut yli kolmen miljardin dollarin korvauksia , koska sen mielestä Microsoft vahingoitti WordPerfect-tekstinkäsittelyohjelmaa 1990-luvulla .
Novell katsoi Microsoftin pitäneen softan loitolla Windows 95 -käyttöjärjestelmästä edesauttaakseen sen omaa Word-tuotetta .
Microsoft taasen katsoi , ettei sen tarvinnut auttaa Novellia , kilpailijaa , luovuttamalla tietoja Windows 95:stä .
Microsoftin perustaja Bill Gates väitti oikeudessa vuonna 2011 , että todellinen syy WordPerfectin hylkimiseen oli huoli sen yhteensopivuudesta .
Gates kertoi pelänneensä , että tietty WordPerfectin ominaisuus aiheuttaa ongelmia Windows 95:n toimivuudelle ja voi kaataa tietokoneita .
Korkeimman oikeuden päätös tarkoittaa , että Microsoftille myönteinen vetoomusoikeuden tuomio viime syyskuulta jää voimaan .
