Opettajien tekniikkataitoja paikkaillaan miljoonatuella
Opettajien tieto- ja viestintätekniikan osaamisessa on tutkitusti paljon puutteita .
Ongelmaan puututaan miljoonilla euroilla .
Opetus- ja kulttuuriministeriö jakaa kaikkiaan kolmen miljoonan euron edestä avustuksia opettajille , jotka ovat valmiita valmentamaan kollegoitaan kouluissa paremmiksi tietotekniikan käyttäjiksi .
Tiedotteen mukaan tavoitteena on saada opettajille lisää valmiuksia käyttää monipuolisesti uusia opetusmenetelmiä ja -välineitä sekä laajentaa yhteistyötä opettajien kesken innostaen samalla oppilaita .
Avustusta saavat , pedagogista ict-ohjausta antavat opettajat ohjaavat sekä yksittäisiä opettajia , että järjestävät kouluissa opettajaryhmille ohjausta käyttää tieto- ja viestintätekniikkaa .
– Myönnettävä avustus tukee merkittävällä tavalla Tulevaisuuden peruskoulu -hankkeessa ja Koulutuksen pilviväylässä asetettuja tavoitteita , joilla uudistetaan tulevaisuuden opettamista ja oppimista , arvioi opetusministeri Krista Kiuru tiedotteessa .
Toinen kysymys tietysti on , minkälaisiin tietokoneisiin tai muihin laitteisiin ja ohjelmistoihin milläkin koululla on itse asiassa varaa .
Mitä hyötyä on opettaa opettajille ict-taitoja , jos koulun tekniikka on viime vuosikymmeneltä ?
Vuonna 2011 puolet opettajista oli työssään vailla henkilökohtaista tietokonetta .
Joissakin kouluissa tilanne on jopa kääntynyt sellaiseksi , että oppilaat ovat niitä , jotka opettavat opettajia tietotekniikan käytössä .
