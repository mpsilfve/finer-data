Microsoftin lääke pc-ahdinkoon osoittautui myrkyksi
Microsoftin Windows 8 epäonnistui pc-markkinoiden parantamisessa ja aiheutti jopa vain lisää vahinkoa , itsenäinen analyytikko Ben Thompson arvioi .
Microsoftin uuden käyttöjärjestelmän markkinoilla saama vastaanotto puhuttaa yhä analyytikoita ympäri maailman .
Windows 8:n piti nostaa pc-markkinat siitä syvästä suosta , johon se on viime vuosien saatossa vajonnut .
Myynti sakkasi , kun uudet pc:t eivät enää tehneet kauppaansa .
Tabletit ja älypuhelimet rohmusivat yhä suuremman palan siitä kakusta , joka oli ennen ollut pc:n lähes yksinoikeus .
Pelastajaa toivottiin , kun Microsoft ilmoitti uudistavansa Windowsin täysin .
Maailma odotti Windows 8:sta messiasta , joka nostaa pc:n takaisin sille jalustalle , jolla se oli ennen ollut .
– Windows 8:n uuden kosketuspohjaisen käyttöliittymän piti motivoida perinteisen pc:n omistavia sijoittamaan rahaa uusiin kosketusnäytöllisiin laitteisiin , Ben Thompson selittää kotisivuillaan .
– Microsoft toivoi , että kosketusnäytöt ja sovelluskauppa saisivat ihmiset viettämään jälleen enemmän aikaa pc:n parissa , hän jatkaa .
Toisin kuitenkin kävi .
– Myyntitilastoista käy ilmi , että vuoden 2010 ja Windows 8:n ilmestymisvuoden 2012 välillä on suuria eroja .
Sen vuoksi näyttää siltä , että Windows 8 vain pahensi asioita , Thompson sanoo .
– On vaikea nähdä , mihin Microsoft voi tästä jatkaa .
Microsoftilla on yhä osittain päällekkäiset Windows 8 - ja Windows Phone -käyttöjärjestelmät .
Toiselle tehdyt sovellukset eivät välttämättä toimi toisen kanssa lainkaan .
Jomman kumman hylkääminen taas tarkoittaisi käytännössä paluuta lähtöruutuun , minkä lisäksi se suututtaisi suuren osan Microsoftin yhteistyökumppaneista , Thompson päättää .
