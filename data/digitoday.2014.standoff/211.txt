Windows 10 ei saa uutta tietoturvaa — ainakaan heti
Defenderillä mennään , johtaja vahvistaa monien pettymykseksi .
Tällä hetkellä Windows 8:n ja 8.1:n oletuksena tarjoama Windows Defender -haittaohjelmatutka tulee myös osaksi uutta Windows 10:aa .
Microsoft ei ainakaan toistaiseksi ole kehittämässä uutta , laadukkaampaa tietoturvaa .
Microsoftin Windows Defender on perustason suoja .
Se on flopannut useissa testeissä ja siksi sen korvaamista jollain oikealla tietoturvaohjelmistolla tulisi harkita vakavasti .
Kattava testi ilmaisista ja maksullisista tietoturvaohjelmistoista on luettavissa esimerkiksi MB-lehden numerosta 1/2015 .
Microsoftin UserVoice-foorumilla kuitenkin ehdotetaan , että Microsoft korvaisi kehnon Windows Defenderin jollain oikeasti toimivalla tietoturvaratkaisulla .
– Windows Defenderin tulisi olla paljon parempi .
Siinä ei tarvitsisi olla yhtä paljon ominaisuuksia kuin kolmannen osapuolen tietoturvaratkaisussa , mutta sen tulisi olla paljon tehokkaampi virusten ja haittaohjelmien torjunnassa .
Sen tulisi olla lähes yhtä hyvä kuin kolmannen osapuolen ohjelmistot , sillä Microsoftilla sentään on rahaa ja henkilöstöresursseja kehittää turvallisempi käyttöjärjestelmä , foorumille jätetyssä viestiketjussa vaaditaan .
Toistaiseksi uusi tietoturvaratkaisu ei kuitenkaan kuulu Microsoftin suunnitelmiin , joten Windows 10 julkaistaan samalla Windows Defender -ohjelmistolla , joka löytyi jo Windows 8.1:stä .
Ohjelmassa saattaa kuitenkin olla joitakin parannuksia siellä täällä .
Asian vahvisti Twitterissä Microsoftin Windows Insider -pomo Gabriel Aul ja siitä kertoi muun muassa Softpedia .
