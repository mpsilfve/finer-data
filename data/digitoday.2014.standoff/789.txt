Testi : Lenovon Yoga tablet taipuu ihmeellisiin asentoihin — entäpäkäyttölaitteeksi ?
Lenovo erottautuu keskihintaisessa tableteissa radikaalilla suunnittelulla .
Lopputulos on kaksijakoinen .
Kun ostaa tabletin , ei kannata päätyä siihen vajaan sadan euron lätyskään , ellei laite ole tulossa lasten leluksi .
Hintahaitarin yläpäässä rahaa saa poltettua halutessaan lähemmäs 900 euroa , joten keskihintaiset laitteet tuntuvat ihmisläheisimmältä vaihtoehdolta .
Edulliseen keskiluokkaan kuuluu Lenovon Yogatablet 10 , jollaisen saa ostopaikasta riippuen 240–325 euron hintaan .
Hinta on inhimillinen ja tietokoneista tuttu nimi ovat houkutteleva yhdistelmä .
Tutkimme asian .
Jenkkakahva ?
Kaasukahva ?
Akkukahva ?
Heti pakettia avattaessa käy ilmi , että Lenovon ratkaisu on radikaalisti erilainen kuin muissa markkinoilla olevissa laitteissa .
Tabletti ei ole symmetrinen , vaan sen rakenteeseen kuuluu toisella puolella oleva jykevä akkukahva .
Kahvan idea on tuoda laitteeseen tavallista enemmän akkukestoa sekä tukeva ote .
Lopputulos on kaksiteräinen miekka .
Emme tehneet mittauksia , mutta muihin tabletteihin näppituntumalla verrattuna akkukesto on mainio .
Tablettia pystysuunnassa käytettäessä kahva toimii hyvin , mutta sylissä pidettäessä laitetta on vaikea saada tasapainoon .
Silloin sen käyttö ei ole erityisen miellyttävää .
Laitetta ei tosin tee mieli kannatella pitkään yhdellä kädellä , sillä 605 gramman massa tekee siitä tabletiksi painavan .
Akkukahvan lisäksi toinen juttu on tukijalka , jolla tabletin voi vääntää kahteen asentoon .
Tilt-tilassa laite seisoo vinottain " kirjoituskoneasennossa " , mikä tekee virtuaalinäppäimistöllä kirjoittamisesta tavallista helpompaa .
Kun laitteen kääntää toisin päin , tukijalka jättää tabletin pystyyn vaikkapa valokuvakehykseksi tai reseptitauluksi .
Siinäpä ergonomian hyvät puolet .
Laite taipuu moneen , mutta puhtaana tablettina se ei ole kovin erikoinen .
Suttuista ääntä ja kuvaa
Vaikka kaiuttimilla on tilaa tabletin pullukkarakenteessa enemmän kuin kilpailijoilla , ämyrien ääni jää kovin ohueksi ja rämiseväksi diskanttisoundiksi .
Jos tästä poppikonetta mielii , on turvautuminen kuulokkeisiin tai erilliskaiuttimeen paikallaan .
Laitteen 1280 x 800 -näyttö on suttuinen ja himmeä .
Lenovo on lupaillut mallia uudella näytöllä , ja sellainen tulee tarpeeseen .
Käyttöliittymä on iOS:n suuntaan sievistelty Android , ja monet vakiokuvakkeet on vaihdettu toisiin .
Muita Android-laitteiden käyttäjät ovat aluksi hieman hukassa .
Myös laitteen ollessa ruutu vaakasuorassa auki olevien ohjelmien lista toimii eri tavoin kuin perus-Androidissa .
Siitä Lenovolle on annettava tunnustus , että tabletti ei tuputa väkisin valmistajansa omia palveluita .
Hoi , oletko kuulolla , Samsung ?
Teknisiltä ominaisuuksiltaan laite on muuten ajanmukainen .
1,2 gigahertsin neliydinprosessori ei yskähdellyt käytössä .
Gigan keskusmuisti ja 16 gigan tallennustila ovat keskiarvoa .
Viiden megapikselin pääkamera tekee suhteellisen vaatimatonta jälkeä .
1,6 megapikselin web-kamera on suhteessa isoa kameraa parempi .
Näppäimistö ?
Tabletin ostajan kannattaa pohtia jo laitteen oston yhteydessä , onko erilliselle näppämistölle tarvetta .
Lenovo tarjoaa sellaista lisävarusteena .
Jos tabletilla tuotetaan paljon tekstiä , kannattaa ostoa pohtia toiseenkin kertaan .
Näppis ei nimittäin ole laadulta kovinkaan kummoinen .
Vaikka se nopeuttaakin kirjoittamista , näppäimistö on tuntumaltaan kehnohko .
Laattahiiri on tunnoton , mutta tarkka .
Näppäimistön on määrä toimia myös tabletin suojakuorena , mutta vetäminen tabletin päälle on lonksuva operaatio .
Lenovon Android 4.2:een perustuva näkemys käyttöjärjestelmästä ei osaa tarjota suomalaiskäyttäjälle suomea näppäimistökieleksi , vaikka käyttöjärjestelmä olisikin suomeksi .
Monelta peruskäyttäjältä jäänee kielivalinta tekemättä .
Näppäimistön kehnouden viimeistelee erillinen , ikiomaa epästandardia liitäntäänsä käyttävä ulkoinen laturi .
Yoga tabletissa on vahvuutensa ja ne liittyvät laitteen erikoisiin suunnitteluratkaisuihin .
Passiivisessa käytössä pöydällä seistessään on näppärämpi kuin useimmat tabletit passiiviseen ruutukäyttöön pakotettuna .
Jos taas on tarvetta on perustabletille ilman sen kummempia krumeluureja , Lenovo tipahtanee ohisektoriin .
Kökköydet käytettävyydessä eivät innosta suosittelemaan sitä etenkään aktiiviseen tekstin tuottamiseen .
