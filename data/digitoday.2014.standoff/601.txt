3 kuukautta ei ole tarpeeksi ?
Windows-aukon paljastaja sai haukut
Googlen insinöörin olisi arvostelijan mukaan pitänyt odottaa vieläkin kauemmin ennen vakavan Windows-haavoittuvuuden paljastamista .
Googlen insinöörin päätös julkaista Windows 8.1 -haavoittuvuus oli Secunialla työskentelevän Kasper Lindgaardin mukaan virhe .
Lindgaardin mukaan Microsoftille ei annettu riittävästi aikaa korjata aukkoa .
Windows 8.1 -käyttöjärjestelmästä löytynyt vakava haavoittuvuus mahdollistaa järjestelmävalvojan oikeuksien hankkimisen .
Googlen insinööri puolustautui sillä , että kyseinen aukko oli saatettu Microsoftin tietoon jo viime syyskuussa .
Lindgaardin mukaan tämä ei muuta asiaa .
Hänen mukaansa muutama kuukausi ei ole Microsoftille kunnollinen aika sulkea aukkoa .
– Kun kyseessä on Microsoftin kokoinen toimija , ei kolme kuukautta ole välttämättä riittävä aikaväli aukon paikkaamiseen .
Jos haavoittuvuus on esimerkiksi käyttöjärjestelmän ytimessä , on se paljon hankalampi korjata .
Lisäksi päivityksen tehokkuuden testaus ottaa oman aikansa , Lindgaard perustelee .
Microsoft on pysynyt asiasta melko hiljaisena , mutta kertoo kehittävänsä korjausta .
Todennäköisesti sellainen nähdään tammikuun tietoturvapäivitysten yhteydessä .
Asiasta kertoi muun muassa Softpedia .
