Lyhyestä virsi kaunis : Xbox One saapuu Suomeen syyskuussa
Microsoftin lyhykäinen ilmoitus sisälsi monen suomalaisen konsolipelaajan kaipaaman tiedon .
Microsoftin pelikonsoli Xbox One julkaistaan Suomessa syyskuussa , yhtiön markkinointijohtaja Yusuf Mehdi kertoi tiiviissä tiedotteessa .
Suomi on itse asiassa yksi 26:sta maasta , joissa konsoli tulee syyskuussa myyntiin .
Tarkkaa päivämäärää Mehdi ei sanonut , mutta hänen mukaansa konsolista voidaan kertoa paljon enemmän paikallistasolla huhtikuun lopulla .
Kaiken kaikkiaan uutinen tarkoittaa , että Xbox One ennättää Pohjolan perukoille lähes vuosi sen alkuperäisen julkaisun jälkeen .
Hyvä uutinen on se , että lastentaudeista on todennäköisesti päästy jo eroon , jos niitä nyt enää muutenkaan on .
Lisäksi , jos Xbox One ottaa pahasti osumaa Sonyn PS4:ltä , voi hintakin olla heti kättelyssä nykyistä alhaisempi .
