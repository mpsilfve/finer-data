Nyt sen näkee jo kunnolla : Katso uudet kuvat kiehtovasta pikkuplaneetasta
Mikä siellä hohtaa ?
Tämä on yksi ensimmäisiä kysymyksiä , joita uudet kuvat Cereksestä herättävät .
Robottialus Dawn lähestyy koko ajan Marsin ja Jupiterin välisellä asteroidivyöhykkeellä sijaitsevaa kääpiöplaneettaa nimeltä Ceres .
Kyseessä on vyöhykkeen suurin kappale , mutta se on silti pysynyt arvoituksellisena näihin päiviin asti .
Dawn asettuu maaliskuussa kiertämään Cerestä , mutta ottaa kuvia jo matkalla sen luokse .
Uusimmat kuvat ovat ensimmäiset , joissa pikkuplaneetan yksityiskohtia pääsee kummastelemaan kunnolla .
Ensimmäisenä silmään osuvat ympäristöään selvästi kirkkaammat alueet eri puolilla Cerestä .
Nämä kirkkaat kohdat eivät jääneet huomaamatta Nasaltakaan , joka luonnehti niitä " mysteerisiksi " tiedotteessaan .
Kimaltelevia kohteita on näkynyt myös joissakin Dawnin varhaisissa , mutta varsin sumuisissa kuvissa Cereksestä .
Mahtaisiko hohto johtua esimerkiksi jäästä ?
Dawn otti uudet kuvat 12. helmikuuta 83\_000 kilometrin etäisyydeltä .
– Lähestyessämme hitaasti näyttämöä silmämme kiinnittyneinä Cerekseen ja hänen planetaariseen tanssiinsa , huomaamme hänen puijanneen meitä , mutta jättäneen meidät yhtä pihalle kuin ennenkin .
Odotimme yllättyvämme ; emme odottaneet olevamme näin ymmällään , Dawn-tehtävän tutkija Chris Russell sanailee tiedotteessa .
