Näin Rovio toisti Nokian tarinan
Uutiskommentti .
Nokian ja Rovion kehityksessä on paljon yhteistä .
Mitä yhtiössä tapahtuu seuraavaksi ?
Peliyhtiö Rovio irtisanoi 110 ihmistä joulukuussa päättyneissä yt-neuvotteluissa .
Talouselämä listasi tänä aamuna syitä Rovion ongelmien takana .
Lista on pitkä , mutta ongelmat eivät tulleet varsinaisesti yllätyksenä .
Suurempi yllätys oli se , että niistä on alettu nyt puhua .
Keskustelua on käyty jo aiemmin pienemmissä piireissä .
Suomalainen peliala on kansanvälisesti tarkasteltuna poikkeuksellinen , sillä tieto ja kokemukset kulkevat vapaasti yhtiörajojen yli .
Kollegat antavat firmarajojen yli toisilleen paitsi selkääntaputuksia , myös hyvin suoraa kritiikkiä .
Keskustelukulttuuri on parhaimmillaan varsin avointa .
Julkinen keskustelu pelialasta on kuitenkin erilaista .
Pelialan sisältä on välittynyt näkemyksiä siitä , että Rovio oli pitkään kännykkä-Nokian kaltainen alan pyhä lehmä .
Sitä ei käynyt kritisoiminen , koska se on tehnyt alalle niin paljon hyvää .
Nokia-vertaus on pelottava , mutta pitkälti tosi .
Yhtiöillä on paljon yhteistä .
Molemmista kasvoi jättiläisiä , jotka toimivat alansa vetureina ja Suomen käyntikortteina maailmalla .
Molempien kompuroinnin osasyy on ylisuureksi kasvanut keskijohto ja sen keskinäiset valtapelit .
Kun molempien asema alkoi murtua , lähtijät ovat vieneet osaamisensa muihin alan yhtiöihin ja perustaneet omia firmoja – tehden alalle paljon hyvää .
Asetelmasta tekee ironisen se , että vielä muutama vuosi sitten Rovio piti pelibisneksen nousua vannoessaan Nokian vaikeuksia hyvänä asiana , koska se vapauttaa osaajia markkinoille .
Nyt Rovio päätyi samaan asemaan .
Kikkeliskokkelis , mitäs läksit ?
Miksi Rovion ongelmille ei tehty mitään ?
Digitodayn tietojen mukaan ne olivat kuitenkin yhtiössä tiedossa .
Suurin syy näyttää olleen hillitön kasvu .
Uuden väen palkkaaminen johti jatkuvaan organisaatiomuutokseen , jossa vastuut jäivät epäselviksi .
Vanhoihin ongelmiin ei voitu puuttua ja samaan aikaan syntyi uusia .
Ongelmanratkaisun edellyttämä pitkäjänteisyys jäi puuttumaan .
Siinä vaiheessa monet vaihtoivat kellokorttiduunarin toimintatapaan .
Alalla , jonka pitäisi olla luovuuden ja intohimon eteenpäin viemää .
Ihan oma lukunsa on ulkopuolisten osoittama vahingonilo .
Rovio lähti rakentamaan hyvin epäsuomalaiseen tapaan kansainvälistä viihdeimperiumia henkseleitään paukutellen .
Tai kuten eräs ääni peliteollisuuden sisältä sanoi jokin aika sitten : " Rovio lähti keulimaan .
Sen jälkeen alettiin odottaa , milloin ne mokaavat " .
Jos vahingonilo tuottaa tyydytystä , nyt lienee oikein aika sen kokemiseen .
Elokuvasta riippuu paljon
Rovion jatko on suuri kysymys , johon vaikuttaa useampi asia .
Vaikka yhtiön maineen huononeminen saattaa vaikeuttaa uusien ihmisten palkkaamista , sen päätuote on tunnettu .
Äkäinen lintu tunnistetaan niin USA:ssa kuin Kiinassakin siinä missä Pacman tai Nintendon Mario .
Tämä on yhä hyödynnettävissä .
Jos änkkärit olisivatkin Suomessa out , kännykällään pelaava intialaisjuniori ei siitä juuri välitä .
Rovio tekee myös yhä suurta liikevaihtoa , ja yhtiö saa apua koko ajan tapahtuvasta mobiilipelimainonnan mainostulojen kasvusta .
Paljon on kiinni tänä vuonna ilmestyvästä pitkästä Angry Birds -animaatioelokuvasta .
Rovio on pannut paljon pelimerkkejään kiinni täyspitkään leffaan .
Mutta elokuva-ala on hittibisnestä siinä missä pelialakin , joten sen menestystä ei käy ennustaminen .
Voi olla , että Rovion ja Nokian yhtäläisyydet jatkuvat tulevaisuudessakin .
Nokia nousi runtelun jälkeen jaloilleen ja tekee taas vahvaa jälkeä .
