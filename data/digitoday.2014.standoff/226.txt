EB koodaa robottiautoa : Laboratorio Piilaaksoon
Suomalainen Elektrobit kertoi kuulumisensa robottiautoista kahden tiedotteen voimin maanantaina .
Ohjelmistokehittäjä Elektrobit ( EB ) mainitsi osallistuvansa CES-messuille Las Vegasissa kahden esittelyauton voimin .
Ne on muokattu sekä Maserati-urheiluautosta että Jeep-maastoautosta yhdessä Blackberryn tytäryhtiön QNX:n kanssa .
Autoissa demotaan esimerkiksi EB:n navigointisoftaa ja toista ohjelmistoa , joka osaa muun muassa havainnoida liikennemerkkejä .
EB:n tavoitteena on olla aallonharjalla , kun itsestään ajavista autoista alkaa vähitellen tulla totta .
Erikseen EB kertoi perustavansa Kalifornian Piilaaksoon auto-ohjelmistojen kehittämiseen keskittyvän innovaatiolaboratorion .
Tarkoitus on " syventää EB:n , autovalmistajien ja teknologiayritysten välistä yhteistyötä verkottuneiden autojen ja autonomisen ajamisen saralla " .
EB paitsi kokoaa laboratorioon insinööritiimin , myös miettii mahdollisia yrityskumppaneita , jotka voisivat täydentää EB:n ohjelmistoja omalla teknologiallaan .
Suomessa EB kertoi ennen joulua irtisanovansa työntekijöitä .
19 hengelle ei yt-neuvottelujen jälkeen löytynyt enää töitä Kajaanin ja Tampereen toimipisteissä EB:n keskittäessä toimintaa Ouluun .
Muutamalle työntekijälle tarjottiin paikkaa Oulusta irtisanomisten vaihtoehtona .
