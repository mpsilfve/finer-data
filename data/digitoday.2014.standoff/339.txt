WhatsApp tuli nyt tietokoneelle - mutta parilla ehdolla
500 miljoonan mobiilikäyttäjän WhatsApp julkisti tänään torstaina ensimmäisen tietokoneen selaimella toimivan ohjelmaversion .
Tähän saakka palvelun tietokoneversiot ovat olleet roskapostittajien houkutushämäyksiä .
WhatsAppin virallisen yritysblogin mukaan web-selainversio on saatavilla vain Googlen Chrome selaimeen .
Selainversion toiminen edellyttää , että puhelimessa on ladattuna tuorein WhatsAppin versio .
Puhelimen täytyy myös olla nettiyhteydessä samaan aikaan , jos haluaa käyttää WhatsAppia tietokoneella .
Web-selain ei kuitenkaan ainakaan toistaiseksi toimi iOS-laitteissa Applen alustan rajoitusten vuoksi .
Niinpä selainversio ei siis toimi ainakaan iPad-tableteilla , iPhone-puhelimista puhumattakaan .
WhatsApp , joka on Facebookin itsenäisesti toimiva tytäryhtiö , sanoo välittävänsä 30 miljardia viestiä päivässä .
Sovellus toimii kaikilla suurimmilla matkapuhelinalustoilla mukaan lukien Symbian ja Blackberry .
Selainsovelluksen saa ladattua menemällä Chrome-selaimella WhatsApp-palvelun verkkosivulle , skannaamalla Chrome-selaimeen sisälle ilmestyvä qr-koodi puhelimen WhatsApp-sovelluksella , mikä parittaa selaimen ja älypuhelimen .
Korjattu WhatsAppin kirjoitusasu otsikossa .
