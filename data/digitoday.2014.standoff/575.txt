Nyt tuli tärkeä päivitys : Korjaa jopa 169 tietoturva-aukkoa
Oracle paikkaa tammikuun päivityspaketissa jopa 169 tietoturva-aukkoa kymmenissä ohjelmistoissa , muun muassa Javassa .
Yksi korjaus nousee joukosta erityisesti esiin .
Muun muassa Javan ja VirtualBoxin kehityksestä nykyään vastaava Oracle on julkaissut tammikuun päivitykset .
Kaikkiaan niitä on tarjolla 169 kappaletta , ja osa ongelmista on luokiteltu kriittisiksi .
Oracle neuvoo asentamaan päivitykset heti .
Aiempien päivitysten jälkeen on nimittäin ollut tapauksia , joissa verkkorikolliset ovat käyttäneet tietomurroissa hyväksi sellaisia aukkoja , joihin Oracle on jo julkistanut päivityksen , mutta niitä ei ole asennettu .
Eräs Oraclen paikkaamista turva-aukoista on yhtiölle hiukan kiusallinen .
Kyseessä on Oraclen itse asettama takaovi eBusiness Suite -ohjelmistossa .
Sen havaitsi tietokantojen turvallisuuteen perehtynyt asiantuntija David Litchfield .
Litchfield kertoo Twitterissä olevansa löydöksestään järkyttynyt .
Oraclen 169 tammikuun päivityksestä 19 on tarkoitettu Javalle , joka kärsii lähes jatkuvista tietoturvaongelmista .
Näistä 19:stä peräti 14 korjaa erittäin vakavia aukkoja , joilla on mahdollista ajaa haittakoodia .
Oracle suosittelee päivitysten asennusta mahdollisimman nopealla aikataululla niiden korjaamien aukkojen vakavuuden vuoksi .
Oraclen päivityksistä kertoivat Oraclen lisäksi muun muassa Softpedia ja Kyberturvallisuuskeskus .
