Varo mitä puhut !
Samsung varoittaa älytelevisionsa kuuntelevan
Samsungin älytelevisiot kuuntelevat jatkuvasti mitä ympäristössä puhutaan .
Ne myös tallentavat puheen ja jakavat sitä kolmansille osapuolille .
Samsungin älytelevision käyttöohjeissa kehotetaan varomaan puheita television ollessa kuulolla .
Käyttösopimus myös vahvistaa sen , että käyttäjän puheita lähetetään kolmansille osapuolille .
– Ole hyvä ja muista , että jos puheesi sisältää henkilökohtaista tai muuta sensitiivistä informaatiota , se nauhoitetaan muun informaation kanssa ja välitetään kolmansille osapuolille äänentunnustuspalvelun kautta .
Asiasta kirjoittaa muun muassa Digital Spy .
Daily Beastin ensimmäisenä tikun päähän nostamat käyttöehtojen kohdat ovat herättäneet laajasti huomiota digialaa seuraavissa medioissa .
Monet kuitenkin huomauttavat , ettei asiassa ole mitään uutta , sillä puhekomentoja ymmärtävän television on pakko kuunnella mitä käyttäjä sanoo .
Älytelevision kautta puhekomennoilla tehtävät internethaut edellyttävät tietenkin hakukysymyksen välittämistä hakukoneille .
Samsungin käyttösopimus ja sen vastaukset median kysymyksiin vakuuttavat , että Samsung tekee parhaansa pitääkseen käyttäjän puheet ja käyttötiedot salassa muun muassa salaamalla television välittämät komennot , Cnet kirjoitti .
Samsungin edustajat muistuttavat , että käyttäjä näkee aina pienestä mikrofoni-ikonista milloin television on kuulolla ja käyttäjä voi milloin tahansa kääntää ele- ja puhetoiminnot pois päältä .
Käyttöehdoissa sanotaan , että Samsung voi tallentaa äänikomentoja ja siihen liittyviä tekstejä niin , että se voi tarjota puheentunnistuspalveluita ja arvioida ja parantaa palveluita .
Sanamuoto on kuitenkin niin laaja , että televisio voi tallentaa mitä tahansa puhetta .
Samsung lupaa myös estää tiedon luvattoman keräämisen ja käytön ja lupaa olla tallentamatta dataa tai myymättä sitä ulkopuolisille .
