Google aikoo litistää Androidin kuvakkeet
Entistä litteämmät kuvakkeet seurailisivat alan laajempaa trendiä .
Moderni ulkoasu tarkoittaa nykyään lähes aina litteää teemaa , jossa ei ole sijaa viimeisimmille 3d-kikoille .
Työpöydiltä tutuin litteän teeman edustaja lienee Microsoftin uusi Windows 8 .
Nyt litteyden makuun on päässyt myös Google , joka suunnittelee Android-kuvakkeita uudelleen .
Yhtiö haluaa kuvakkeista modernimman ja yhtenäisemmän kokonaisuuden .
Tällä hetkellä Googlen kuvakkeet näyttävät erilaiselta verkossa ja Android-sovelluksissa .
AndroidPolicen kuulemien huhujen mukaan ne halutaan nyt kuitenkin yhtenäistää .
AndroidPolicen mukaan Androidin seuraavaan versioon halutaan uudet , verkkokuvakkeiden kanssa yhtenäiset kuvakkeet seuraaville sovelluksille : Play Music , Books , Movies sekä Games .
Tämän lisäksi uuden ulkoasun saavat Google+ , Calendar , People , Chrome , Youtube , Maps , Gmail , Hangouts , Camera sekä Play Store .
Googlen sisäisesti " Moonshine " -nimellä tuntema teema sisältäisi uusien kuvakkeiden lisäksi myös lisää varjostuksia .
Seuraava Androidin suurempi päivitys on kuitenkin kaukana tulevaisuudessa , joten kuvaketeeman yleinen ulkoasu ehtii ennen julkaisua muuttua vielä useaan kertaan .
