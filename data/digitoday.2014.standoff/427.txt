Uusi suoritin ylikuumenee ?
LG ei huomannut mitään
Kuhina Samsungin tulevan älypuhelimen ympärillä kuumenee , mutta siihen tarkoitettu suoritin ei , väittää LG .
Korealainen LG Electronics ei ole törmännyt minkäänlaisiin lämpöongelmiin Qualcommin uuden mobiilisuorittimen Snapdragon 810:n kanssa .
LG kertoi asiasta torstaina uuden G Flex2 -puhelimen esittelytilaisuudessa .
– Olen hyvin tietoinen markkinahuolista 810:aan liittyen , mutta suorittimen toiminta on varsin tyydyttävää , LG:n mobiilituotteiden suunnittelusta vastaava Woo Ram-chan sanoi Reutersin mukaan .
Ylikuumenemisesta kertoi Bloomberg , joka nojasi nimettömiin lähteisiin .
Niiden mukaan toinen korealaisvalmistaja Samsung Electronics päätti olla käyt tämättä kyseistä suoritinta tulevassa Galaxy S6 -huippumallissaan , koska suoritin ylikuumeni testeissä .
Samsung ja Qualcomm eivät ole kommentoineet asiaa .
LG:n Woo Ram-chan ei ymmärrä , miksi lämpeneminen olisi ongelma .
Yhtiön omissa testeissä uusi suoritin on päinvastoin auttanut vähentämään lämmöntuottoa .
LG ja Samsung ovat ankaria kilpailijoita teknologian eri saroilla .
Tästä kertoo sekin , että yhtiöt ovat haastaneet toisensa oikeuteen kummallisen pesukoneriidan vuoksi .
