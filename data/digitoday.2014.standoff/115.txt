Apple Watch : Ei sentään helmikuussa ?
Villi veikkaus helmikuun julkaisusta ottaa osumaa 9to5Macin saamista tiedoista .
Applea seuraava uutissivusto 9to5Mac kuuli asiasta tietäviltä lähteiltä , että Applen ensimmäinen älykello on tulossa kauppoihin Yhdysvalloissa maaliskuun loppuun mennessä .
Applen kerrotaan kaavailevan kattavaa koulutusohjelmaa Apple Watchille , jotta kauppojen myyjät ymmärtävät tuotteen sen tullessa saataville .
Yhtiö on kellon viime syksyn julkistuksen jälkeen hionut sen käyttöjärjestelmää , testannut akkua ja pyrkinyt parantamaan sen langatonta latausta , 9to5Mac mainitsee .
Viime hetken ongelmat ohjelmistossa tai valmistuksessa ovat toki mahdollisia , joten kelloa ei välttämättä nähdä edes maaliskuussa .
Apple on ilmoittanut Apple Watchin tulevan kauppoihin " aikaisin 2015 " .
Mutta sisäisesti yhtiö on puhunut julkaisusta jossain vaiheessa kiinalaisen uuden vuoden eli 19. helmikuuta jälkeen .
Tämä ei estänyt yhtä ranskalaista uutispalvelua ennakoimasta varhaisempaa julkaisua .
Marraskuisen huhun mukaan Apple olisi yrittänyt saada kellon kauppoihin jo 14. helmikuuta mennessä .
