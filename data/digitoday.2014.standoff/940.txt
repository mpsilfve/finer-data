Musertava bitcoin-menetys : Näinkö siinä sitten kävi ?
Japanilaisen bitcoin-pörssin Mt. Goxin romahtaminen on yhä mysteeri , mutta Yomiuri Shimbun esittää arvauksen siitä , mitä tapahtui .
Virtuaalivaluutta bitcoinin suuri välityspalvelu Mt. Gox kaatui varoittamatta hieman alle vuosi sitten , ja käyttäjiltä katosi kaikkiaan satojen miljoonien dollarien edestä bitcoineja .
Alusta alkaen yksi teoria oli , että joku tai jotkut Mt. Goxissa kaappasivat bitcoinit omaan taskuunsa .
Nyt japanilainen lehti Yomiuri Shimbun ( japaniksi ) on saanut poliisitutkinnasta tietoa , joka näyttää vahvistavan tätä teoriaa .
Mt. Gox syytti bitcoinien menetyksestä ulkopuolista verkkohyökkäystä .
Mutta paikallispoliisista vihjattiin lehdelle , että kyberhyökkäys selittäisi vain yhden prosentin menetetyistä bitcoineista .
99 prosentille pitäisi siis löytää toinen selitys .
" Vahva epäilys " on , että nämä vietiin sisältä käsin Mt. Goxissa .
Lehtitietoja lainasi tietoturvayhtiö Sophos blogissaan .
Se jäi miettimään , tarkoittaako tämä , että menetettyjen bitcoinien saamisesta takaisin olisi sittenkin olemassa vielä pienen pieni toive .
