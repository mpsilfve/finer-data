Snowden : Tällä ehdolla voisin palata Yhdysvaltoihin
Snowdenin mukaan hän on pudonnut lain ulkopuolelle .
Toivoa kuitenkin on .
Tietovuotaja Edward Snowden vastaili eilen yleisön Twitterin välityksellä lähettämiin kysymyksiin .
Snowdenille esitettyjen ksymysten joukosta poimittiin muutamia , joihin hän vastasi Free Snowden -sivulla .
Yksi Snowdenille esitetyistä kysymyksistä oli , millä ehdolla hän suostuisi palaamaan Yhdysvaltoihin .
– Yhdysvaltoihin palaaminen olisi paras vaihtoehto hallitukselle , suurelle yleisölle ja minulle .
Valitettavasti se ei vain ole mahdollista nykyisen tietovuotolainsäädännön puitteissa .
Laissa on puutteellisuuksia , joiden vuoksi se ei koske kaltaisiani kansallisen turvallisuuden kanssa työskenteleviä sopimustyöntekijöitä .
– Sadan vuoden ikäinen laki , jonka perusteella minua syytetään , ei ole tarkoitettu sovellettavaksi yleisen edun kanssa työskenteleviin ihmisiin .
Se estää vetoamasta siihen , että tietovuodon paljastamisen edut ovat haittoja suuremmat .
Tämä on turhauttavaa , koska se tarkoittaa , etten voi saada reilua oikeudenkäyntiä enkä siten myöskään voi palata kotiin .
– Jos kongressi toteaa , että sen PCLOB-aivoriihen julki tuomat ohjelmat ovat laittomia ja tämän seurauksena uudistaa tietovuotajalain , saatamme nähdä järjestelmän , joka takaa työnantajasta riippumatta kaikille amerikkalaisille reilun oikeudenkäynnin .
Snowden kommentoi myös , miten hän suhtautuu amerikkalaistiedustelun työntekijöiden hänelle esittämiin tappouhkauksiin .
– Se vaivaa minua , muttei aivan ilmeisistä syistä .
Nykyiset virkamiehet kokevat asemansa niin vahvaksi , että he väittävät medialle , että USA:n perustuslain viides lisäys ( törkeistä rikoksista syytetyt voi panna syytteeseen vain suuren valamiehistön edessä ) on vanhentunut .
Samalla he väittävät kunnioittavansa perustuslain neljättä ( viranomaisten etsintä- ja takavarikko-oikeutta sääntelevä laki ) ja ensimmäistä lisäystä ( muun muassa sanan- ja lehdistövapauden takaava laki ) .
Tästä meidän kaikkien tulisi olla huolissamme .
– Tiedän , että olen hengenvaarassa , mutten aio säikkyä .
Koska toimin oikein , en kadu mitään .
Snowden sanoi myös muun muassa , että kaikki vakoilu ei ole pahasta ja hän sanoi uskovansa vahvan end to end -salauksen olevan edelleen turvallinen .
Kaikki Snowdenin vastaukset ovat luettavissa täältä .
