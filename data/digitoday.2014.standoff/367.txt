Hupsista !
Time Warner Cable unohti toimittaa 38\_000 asiakirjaa
Yhdysvaltain suurimman ja toiseksi suurimman kaapelioperaattorin fuusion hyväksyntä pantiin uudelleen jäihin , kun kävi ilmi , että regulaattorille unohtui toimittaa 38\_000 dokumenttia .
Liittovaltion viestintäkomissio FCC , jolla on 180 päivää aikaa tutkia Comcastin ja Time Warner Cablen 45 miljardin dollarin fuusiohanketta , pysäytti tutkinta-aikaa mittaavan kellon päivään 104 .
Syynä oli se , että Time Warner Cable huomasi , että siltä oli jäänyt toimittamatta 38\_000 asiakirjaa .
Niistä 31\_000 oli unohtunut ja 7\_000 oli jätetty toimittamatta väärintulkitun yrityssalaisuuspykälän perusteella .
Asiakirjat oli määrä toimittaa jo syyskuun 11. päivään mennessä , mutta Time Warner Cable huomasi erehdyksen vasta joulukuussa ja toimitti ne juuri joulun alla .
FCC pysäytti tutkintakellon 22. joulukuuta ja aikoo käynnistää sen uudelleen 12. tammikuuta .
Viraston mukaan ei riitä , että jälkikäteen toimitetut asiakirjat käydään läpi , vaan jo valmiina pidetty analyysi on tehtävä uudelleen .
FCC pysäytti tutkinta-ajan laskun jo kertaalleen lokakuussa , kun se oli saanut käsiinsä tärkeitä asiakirjoja .
Comcastin ja Time Warner Cablen yrityskauppa sovittiin jo helmikuussa .
Sen toteutuminen merkitsisi sitä , että Comcastin osuus kaapelimarkkinoilla nousisi melkein 50 prosenttiin .
AT&T ja DirecTV:n välinen 50 miljardin dollarin kauppa on liitetty osaksi samaa selvitysprosessia .
Se on menossa päivässä 98 eikä Time Warner Cablen unohdus vaikuta siihen , RCR Wireless kirjoitti .
Kumpikin yrityskauppa liittyy kiinteästi internetin puolueettomuudesta käytävään kamppailuun , sillä ne lisäävät kahden nettioperaattorin mahdollisuutta hallita nettiyhteyksiä .
