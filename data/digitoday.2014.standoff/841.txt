Tunti aikaa tietosuojachattiin — mukana Reijo Aarnio
Reijo Aarnio osallistuu chattikeskusteluun ja vastaa kansalaisten kysymyksiin tietosuojasta .
Keskustelusivusto Otakantaa.fi järjestää tänään kello 13 alkaen suoran verkkochatin , jossa tietosuojavaltuutettu Reijo Aarnio vastaa kansalaisten tietosuoja-aiheisiin kysymyksiin .
Chatti liittyy tänään vietettävään eurooppalaiseen tietosuojapäivään , ja keskustelulle on varattu aikaa aina kello 16:een asti .
Aarnion lisäksi vastaamassa on muitakin tietosuojavaltuutetun toimiston asiantuntijoita .
Oikeusministeriön ylläpitämä Otakantaa.fi tiedostaa tietosuojan olleen viime aikoina paljon esillä .
Siitä on pitänyt huolen muun muassa Google , jonka verkkopalvelujen tietosuojakäytännöt ovat ärsyttäneet valtuutettuja ympäri Eurooppaa .
Vieläkin enemmän puhuttaa Yhdysvaltain kansallisen tiedusteluviraston NSA:n tietoliikenteen vakoilu .
Ja Suomessa valmisteltu kybertiedustelulaki herättää sekin paljon mielipiteitä .
Mutta chattiin osallistuvien kannattaa muistaa , että viestinnän luottamuksellisuuteen liittyvät kysymykset eivät kuulu tietosuojavaltuutetulle , vaan liikenne- ja viestintäministeriön alaiselle Viestintävirastolle .
