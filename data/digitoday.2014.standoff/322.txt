Ericsson taltuttaa murrosta jakautumalla kahteen
Mobiiliverkkojen liikennemäärien valtava kasvu on ajanut myös maailman suurimman verkkolaitetoimittajan Ericssonin murroksen partaalle .
Se pyrkii vastaamaan muutokseen jakamalla verkkoliiketoimintayksikkönsä kahteen teknologiayksikköön .
Nokian verkkoyksikkö NSN reagoi samaan muutokseen jo aikaisemmin karsimalla suuren osan yhtiön toiminnoista ja keskittymällä langattoman laajakaistan liiketoimintaan .
Verkkoliiketoimintayksikön tilalle tulee tavallaan kolme yksikköä , sillä kahtiajaon jälkeen yksi yksikkö keskittyy pelkästään radioverkkoihin ja toinen pilvi- ja ip-palveluihin .
Uudet yksiköt saavat nimikseen Radio ja Cloud & IP .
Kolmas yksikkö , verkkosegmentti , varmistaa , että kaksi muuta toimivat yhteen ja jakavat yhteisiä kehitysresursseja .
Ericssonin toimitusjohtaja Hans Vestberg sanoi tiedotteessa yrityksen olevan johtaja radioverkoissa , mutta haastaja pilvi- ja ip-sektoreilla , jotka ovat elintärkeitä matkalla 5G:hen .
Jakautuvan verkkoliiketoimintayksikön johtaja Johan Wibergh jatkaa verkkosegmentin johtajana , siis molempien uusien yksiköiden pomona .
Wibergh sanoi tiedotteessa , että hänen ensisijainen päämääränsä on pitää nykyinen liiketoiminta hyvässä vauhdissa samalla , kun yhtiö siirtyy uuteen vaiheeseen .
Uudet yksikköjaot tulevat voimaan heinäkuun alussa , mutta muutoksen vieminen loppuun saakka kestää syyskuun loppuun saakka .
