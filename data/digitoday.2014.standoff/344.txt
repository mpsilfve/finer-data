Microsoftin menetelmä muuttaa älypuhelimen pelkäksi kelloksi
Microsoft on patentoinut älypuhelimien teatterimoodin .
Se hiljentää puhelimen ja himmentää sen näytön .
Microsoftille myönnettiin viime viikolla patentti älypuhelimen huomaamattomuusmoodille .
Se sopii käyttöön teattereihin , ravintolaillallisille ja myös kotona nukkumaan mennessä .
Teatteritilassa puhelimen hyvin himmeällä näytöllä näkyy vain Nokian ajoilta tuttu kellonaika .
Mutta käyttäjä pystyy räätälöimään teatterimoodia melko vapaasti , joten hän voi ohjata näytölle muutakin tietoa .
Patentoidun menetelmän ydin on , että puhelin osaa kääntää sen päälle automaattisesti .
Se käyttää paikannus- , kalenteri- tai vaikka teatterin kassan lähimaksutietoja päätelläkseen milloin on syytä siirtyä teatterimoodiin .
Puhelin tietää myös milloin ollaan pimeässä ja hiljaisessa paikassa .
Paikat , joissa ihmisiä pyydetään vaientamaan puhelimensa , voivat pyytää puhelimia siirtymään teatterimoodiin omalla bluetooth- tai wlan-signaalillaan .
Käyttäjälle jätetään kuitenkin mahdollisuus herättää puhelin aktiivitilaan vaikka kesken konsertin , CNNMoney kirjoitti .
