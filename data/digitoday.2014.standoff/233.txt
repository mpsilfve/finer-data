Sony-murron takana saattoikin olla yhtiön ex-työntekijä
Yhdysvaltain kyberturvallisuusasiantuntijoilla on todisteita , että Sonyn murron takana ei ollut Pohjois-Korea .
Norse Corp -tietoturvayhtiö kertoi maanantaina , että se oli rajannut Sony-iskun epäillyt kuuteen henkilöön .
Ainakin yksi heistä on Sonyn entinen työntekijä .
The New York Postin mukaan Sonyn ex-työntekijällä olisi riittävä tekninen osaaminen iskun tekemiseen .
Norse Corpin tulokset poikkeavat selvästi Yhdysvaltain keskusrikospoliisin FBI:n tiedoista , joiden mukaan jäljet johtavat Pohjois-Koreaan .
Diktatuurivaltio on kiistänyt iskun .
Norse Corpilla on näyttöä , että yksi tai useampi Sonyn ex-työntekijä olisi tehnyt iskussa yhteistyötä Sonyn jäljittämien hakkereiden kanssa .
Hakkerit olisivat julkaisseet elokuvia laittomasti .
Sonyn ex-työntekijät olisi yhtiön mukaan irtisanottu toukokuussa .
Yhtiön varatoimitusjohtaja Kurt Stammberger kertoi , että murrossa käytetty ohjelma oli paljon tarkempi kuin monet yleiset murto-ohjelmat .
Hän vertasi sitä risteilyohjukseen .
— Tällä haittaohjelmalla oli tarkat serverien osoitteet , käyttäjätunnukset , salasanat ja tunnukset , sillä oli sertifikaatit .
Se on hyvin vahva merkki , että sisäpiiriläinen oli asialla , Stammberger sanoi uutistoimisto Bloombergille .
