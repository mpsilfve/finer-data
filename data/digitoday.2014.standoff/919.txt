Anonyymiverkko ei tuonut suojaa : Poliisi pidätti huumekaupan avainpelurin
Pidätettyä epäillään Silk Road 2.0 -verkkokaupan pyörittäjän tärkeäksi apuriksi .
USA:n liittovaltion poliisi FBI sanoo pidättäneensä 26-vuotiaan miehen Seattlessa epäiltynä osallisuudesta huumeita ja aseita myyneen Silk Road 2.0 -verkkokaupan pyörittämiseen .
Miehen väitetään toimineen kaupan perustajan oikeana kätenä ja käyttäneen nimimerkkiä DoctorClu .
Tämä oletettu perustaja , niin ikään 26-vuotias mies " Defcon " , pidätettiin jo viime marraskuussa , kun poliisi sammutti kaupan valot .
DoctorCluta syytetään salaliitosta heroiinin , metamfetamiinin ja kokaiinin välittämiseksi .
FBI:n mukaan hän oli jäsen pienessä tiimissä , joka vastasi Silk Road 2.0:n päivittäisestä toiminnasta .
Tutkijat sanovat löytäneensä hänen kotoaan 35\_000 dollaria käteistä ja huumeisiin liittyvää välineistöä .
Pidätys on selvä viesti verkkorikollisille , että lain koura voi tavoittaa nekin , jotka yrittävät piiloutua tehokkaasti .
Silk Roadin yksi piirre oli , että se hyödynsi anonyymiverkko Toria pitääkseen ei-toivotut silmäparit kaukana .
Toisaalta koko Silk Road -jahti osoittaa , miten vaikeaa viranomaisten on kitkeä verkon laitonta toimintaa pysyvästi .
Kuten kaupan nimeen kuuluva 2.0 todistaa , se ei ollut lajissaan ensimmäinen .
Alkuperäinen Silk Road pakotettiin kiinni vuonna 2013 , mutta uusi ponnahti nopeasti esiin .
Uudesta pidätyksestä uutisoi muun muassa Cnet .
