Kaatoiko 17-vuotias suomalaisteini Facebookin ?
- Vihjaalentoyhtiömurrostakin
Lizard Squad väittää kaataneensa suositut sosiaalisen median palvelut .
Facebook , Instagram , Tinder , AIM ( Aol Instant Messenger ) sekä Hipcat olivat nurin tiistaiaamuna Suomen aikaa .
Vastuun palveluiden kaatamisesta otti Twitterissä Lizard Squad -hakkeriryhmä .
Liskot vihjasivat myös , etteivät kaataneet Twitteriä , koska he käyttävät sitä itse omaan viestintäänsä .
Erillisessä tviitissä ryhmä sanoi kaataneensa myös Myspacen .
> Facebook , Instagram , Tinder , AIM , Hipchat #offline #LizardSquad— Lizard Squad ( @ LizardMafia ) January 27 , 2015
.
Eräässä Lizard Squadin tviitissä esiintyy mitä ilmeisimmin ryhmän suomalaisjäsen " Ryan " pidellen käsissään " dox me " -kylttiä .
Doxaus on nettislangi-ilmaus toisten henkilökohtaisten tietojen etsimiselle ja levittämiselle .
Tässä yhteydessä tätä voidaan pitää haasteena .
On vaikea arvioida , onko sosiaalisten median palveluiden ongelma todella Lizard Squadin tekosia .
Sillä on kuitenkin resursseja massiivisten iskujen tekemiseen , sillä ryhmä kaatoi jouluna Xbox Liven ja Playstation Networkin .
Lizard Squadilla on käytössä palvelunestohyökkäyksiin oma bottiverkkonsa , jota se vuokraa myös ulkopuolisille .
Verkko perustuu pääosin ihmisten kotona oleviin murrettuihin reitittimiin .
Lizard Squad väittää olevansa myös kovan onnen lentoyhtiö Malaysian Airlinesin sivuille hiljattain tehdyn iskun takana .
Lentoyhtiön sivuille ilmestyi pari päivää sitten " 404 - Plane missing " - " virheilmoitus " .
Http-protokollaan kuuluva 404-ilmoitus palvelimen ilmoitusta siitä , että pyydettyä sivua ei löydy .
Lizard Squad väittää halussaan olevan lentoyhtiön sähköposteja .
Lentoyhtiö puolestaan ilmoittaa , että sen käyttäjien tiedot ovat turvassa .
Doxauksen määritelmä korjattu .
