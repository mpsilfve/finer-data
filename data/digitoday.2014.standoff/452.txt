WhatsApp pc:lle ?
Ole varovainen , vaara vaanii
Kaspersky Labs varoittaa " WhatsAppin pc-versiosta " , joka on todellisuudessa pankkitietoja urkkiva haittaohjelma .
Suuren suosion saanut WhatsApp-pikaviestin on saanut myös viruskirjoittajat heräämään .
Tietoturvayhtiö Kaspersky Lab varoittaa blogissaan pc:lle tehdystä " WhatsApp " -ohjelmasta , joka on todellisuudessa haittaohjelma .
Kaspersky kertoo portugaliksi kirjoitetusta sähköpostiviestistä , joka kertoo WhatsAppin saapuneen pc:lle .
Viesti kehottaa vastaanottajaa lataamaan ohjelman , sillä hänelle on 11 kontaktipyyntöä .
Linkin klikkaaminen vie uhrin hakkeroidulle turkkilaispalvelimelle , jonka kautta koneelle siirretään pienikokoinen asennustiedosto .
Tämä lataa puolestaan lataa Brasiliasta varsinaisen haittaohjelman , joka on pankkitroijalainen .
Haitake lähettää saastuneelta koneelta tietoja isännilleen ja lataa tarvittaessa uusia toiminnallisuuksia tuovia moduuleita .
Kuten huijauksissa yleensä , on lupa odottaa , että huijausviesti kääntyy portugalista nopeasti muillekin kielille .
WhatsAppista ei ole olemassa pc-versiota .
Ohjelmisto on julkistettu vain iPhonelle , Nokia Ashalle , Symbianille , BlackBerrylle , Androidille sekä Windows Phonelle .
Verkossa esitellään erilaisia tapoja WhatsAppin tuomiseksi pc:lle esimerkiksi Android-emulaattori asentamalla , mutta nämä eivät ole virallisia keinoja .
Muokkaus : Toinen kuva lisätty .
WhatsAppin nimissä lähetellään myös tökeröitä Kuva : kuvakaappaus
