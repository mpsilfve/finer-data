Testi : Galaxy S5:ssä on kaksi todellista uudistusta — kannattaako siltikään ?
Galaxy S5 esittelee kaksi merkittävää uudistusta : vedenkestävyyden ja sormenjälkilukijan .
Mutta oikeuttavatko ne tymäkän hintalapun ?
Samsungilla on ongelma .
Miten pysyä puhelimien kehityksen terävimmässä kärjessä ?
Huipulta on nimittäin yleensä vain yksi tie .
Yhtiö on lähestynyt ongelmaa jo useamman vuoden ajan työntämällä uusiin Galaxy S -sarjalaisiinsa ja Note-laitteisiin niin paljon tavaraa ja ominaisuuksia kuin suinkin vain mahdollista .
Niin tälläkin kertaa .
Helmikuussa julkistettu Galaxy S5 tuli kauppoihin Suomessa viime viikolla .
Vähän parempi
Yksi näkyvimmistä uudistuksista on uusittu takakansi .
Sileä muovi on korvattu kuvioinnilla , joka istuu aiempaa paremmin käteen .
Takakannen materiaali on polykarbonaattilasikuitu .
Otetta parantavan gripin määrä vaihtelee puhelimen värin mukaan : valkoinen on liukkain ja mustasta sekä sinisestä saa tukevimman otteen .
Syynä laitteen puhtaana pitäminen , sillä grippi kerää likaa .
Konepellin alla on tehty pieniä parannuksia S4:ään verrattuna .
Neliydinprosessorin tehot ovat nousseet 1,6 gigahertsistä 2,5:een , näytön koko on kasvanut 5 tuumasta 5,1:een ja kameran megapikselimäärä 13:sta 16:een .
Vastaavasti painoa on tullut lisää 15 grammaa .
Usb-portti on muuttunut kakkosmallisesta kolmoseksi , joka on fyysisesti erilainen .
Lataaminen käy yhä kakkospiuhoillakin , mutta kolmoskaapelia käytettäessä ( jollaista ei paketissa tule ) lataus ja tiedonsiirto on nopeampaa .
Laitteessa on erinomainen tärinävaste .
Myös akkukesto on älypuhelimien sarjassa mainio .
Niin ikään laadukas ja kirkas näyttö ansaitsee kehut .
Sykettä ja skannausta
Laitteistopuolen näkyviin uudistuksiin kuuluvat sykemittari sekä sormenjälkilukija .
Edellinen on sijoitettu salamavalon alle ja jälkimmäinen integroitu kotinäppäimeen .
Sykemittarin käyttö on helppoa .
Sitä käytetään S Health -ohjelman kautta , jolloin Samsungille luovutetaan henkilötiedot syntymäpäivää ja massaa myöten .
Sormea pidetään vähän aikaa paikallaan , minkä jälkeen laite palauttaa sykkeen .
Mielenkiintoiseksi tuloksen tekee se , että puhelimen tulos on 5 bpm:ää vähemmän kuin samaan aikaan sykettä mitanneen Gear Fitin tulos .
Fitistä kerromme lisää erillisessä artikkelissa .
Sormenjälkilukija on monimutkaisempi tapaus .
Hakkerit ovat sen jo ehtineet murtaa , mutta harvan käyttäjän sormista aletaan silti valoksia tehdä väärinkäytöksiä varten .
Paypal-tunnuksen kytkemistä sormenjälkitunnistukseen kannattaa silti miettiä kahdesti .
Samsungin mukaan sormenjäljet tallennetaan laitteelle , eikä niistä kerätä tietokantaa .
Sormenjäljen rekisteröinti on helppoa .
Se tapahtuu kahdeksalla pyyhkäisyllä , ja maksimissaan voi rekisteröidä kolme sormea .
Skanneri ei ole salamannopea , ja lukeminen ei onnistu läheskään aika .
Jos yrityskerrat tulevat täyteen , luuri avataan toissijaisella salasanalla .
Tunnistusta pitäisi auttaa , jos osa pyyhkäistyistä rekisteröinnin yhteydessä hieman sivuttain .
Tällöin sormen ei tarvitse olla kohtisuorassa puhelinta avattaessa .
Vääriä positiivisia tunnistuksia ei tullut .
Eli sormipelillä eivät asiattomat päässeet puhelimeen käsiksi .
Kevät tuli , lumi suli , Galaxy sanoi puli puli
S5:n ehkä merkittävin uudistus on vedenkestävyys .
Sateen yllättäessä älyluurin omistajalle tulee yleensä paniikki , mutta puhelimen IP67-luokituksen mukaan se on pölyltä ja vedeltä suojattu .
Luokitus lupaa vesitiiviyttä metrin syvyyteen asti , eikä puhelin ollut uitto- ja kahvikuppitesteistämme moksiskaan .
Ellei sitten sitä lasketa miinukseksi , että sormenjälkitunnistus ei toimi puhelimen ollessa puoliksi veden alla .
Näytön kosketusherkkyyttä voi säätää , mutta Lumian tasolle ei päästä .
Ohjaus toimii villasormikkailla parhaimmillaankin tyydyttävästi , mutta nahkasormikkailla käyttö ei onnistu .
Kameran kuvanlaatu on hyvä , mutta erikoisolosuhteissa se kompuroi .
Zoomaaminen hämärässä on kangertelevaa ja salama polttaa kohteet ikävästi puhki .
Kamerassa ei ole myöskään erityisen hyvää kuvanvakausta .
Käsien tärinä kuvaustilanteessa näkyy selvästi myös lopputuloksessa .
Toisaalta hyvissä olosuhteissa otetut kuvat näyttävät 16 megapikselin kennolla todella hyvältä .
Yksinkertaisesta kamerasta kiinnostuneiden kannattaa kokeilla Googlen uutta Kamera-sovellusta .
Hiiiirveästi softaa
Samsungin ja Googlen valtataistelu Samsung-käyttäjien sielusta saa häiritsevän näkyviä muotoja .
Soittajan puhelinnumeroa tallennettaessa puhelin tiedustelee , että aivanko varmasti käyttäjä haluaa tallentaa numeron Googlen pilveen Samsungin vastaavan sijasta .
Sama rinnakkaisuus toistuu tiedostojen varmuuskopioinnissa .
Samaten Samsung tuputtaa sovelluksia aktiivisesti omasta sovelluskaupastaan .
Puhelin on työnnetty täyteen ohjelmallisesti toteutettuja ominaisuuksia .
Näitä ovat muun muassa näytön mustavalkoiseksi muuttava ultravirransäästötila , wlan- ja mobiilidatakaistat yhdistävä nopea lataustoiminto sekä mahdollisuus piilottaa tietoja sormenjälki- tai muun tunnistuksen taakse .
Kuten tähänkin asti on tapahtunut , Samsung tuo myöhemmin osan S5:n ohjelmallisesti toteutetuista ominaisuuksista myös S4:ään ja mahdollisesti vanhempiinkin malleihin .
Yhtiö ei ole vielä kertonut , mitä nämä ovat ja milloin ne tulevat , mutta päivityspaketti on varmasti tulossa .
Kaikki ei ole kultaa mikä on Galaxya
Kaikkia asioita ei ole parannettu .
S5:n tekstinsyöttö ja automaattikorjaus kuuluvat edelleen sarjaan " maailman ärsyttävin ja vähän päälle " .
Osaavat ihmiset vaihtavat nämä toisiin .
Puhelin oli testiin tullessaan selkeän buginen : valikot pomppivat esiin pyytämättä ja puhelin antoi värinävastetta omia aikojaan .
Testijakson aikana tulleen päivityksen jälkeen näitä ei ole näkynyt .
Ärsyttäviä ominaisuuksia listatessa pitää mainita vielä yksi : Samsungin Flipboard-sovellusklooni eli My Magazines -sovellus on yhtä kuin vasemmanpuoleisin työpöytänäkymä .
Tämä tarkoittaa sitä , että vikapyyhkäisy väärään suuntaan avaa aikakauslehtisovelluksen .
Moitteiden jälkeen on silti todettava , että onhan tässä puhelimessa silti jotakuinkin kaikki .
Se on laitteistoltaan ja ohjelmistotarjonnaltaan huippulaatua ja käyttötuntumakin menettelee .
Ainakaan S4:stä ei kenenkään kannata omilla rahoillaan päivittää .
Muiden S5-ostajakandidaattien kannattaa esittää itselleen vanha kysymys : Kannattaako maksaa uudesta luurista paljon rahaa vai ostaa sukupolvi vanhempi laite ja saada reilusti parempi hinta-laatusuhde .
S5:n hinta on noin 650–700 euroa , edellisen sukupolven puhelimen saa parhaimmillaan yli pari sataa halvemmalla .
Ovatko vedenkestävyys ja sormenjälkilukija sen arvoisia ?
