Väärinkäsitys : Avaruuden uusi Maa-kamera toimii !
Venäläisten avaruuskävely olikin täysi onnistuminen , vakuuttaa kanadalainen verkkoyritys .
Kanadalaisessa UrtheCastissa on mieli korkealla .
Kahden uutuuskameran asennus kansainvälisen avaruusaseman ulkopuolelle onnistui maanantaina , ja maapallokuvaston tarjoaminen maksavalle yleisölle voi kohta alkaa .
Joulukuussa asennus epäonnistui , koska kamerat eivät välittäneet dataa toivotusti .
Myös maanantaina näytti vahvasti siltä , että ongelma toistui toisen kameran kohdalla .
Mutta UrtheCast kumoaa väitteet .
– Vastoin asennuksen esittänyttä verkkolähetystä telemetria vastaanotettiin tehtäväkeskuksessa Moskovan lähellä .
Asennuksen aikana saimme tehtyä kaikki aiotut testit .
Tällä hetkellä kaikki vastaanotettu ja analysoitu telemetria on odotusten mukaista , UrtheCastin edustaja Theras Wood [ kirjoitti tiistaina ] ( http://blog.urthecast.com/updates/urthecast-cameras-successfully-installed-on-international-space-station/ ) .
On epäselvää , miten Yhdysvaltain avaruushallinto Nasassa tilanne ymmärrettiin ilmeisesti niin totaalisesti väärin .
Nasan kokenut mediaedustaja Rob Navias toisti Nasa TV:ssä useaan kertaan aina avaruuskävelyn loppuun asti , että kamerasta ei ole saatu kunnollista telemetriaa .
UrtheCastin pääjohtaja Scott Larson on joka tapauksessa kiitollinen venäläisille ja odottaa innolla kameroiden käyttöönottoa .
Se mahdollistaa sekä ultra hd -tarkkuudella esitettävän videokuvan maapallosta ja myös still-kuvat , joiden ottamiseen maksavat käyttäjät voivat vaikuttaa .
