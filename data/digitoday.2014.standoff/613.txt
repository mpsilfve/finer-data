Googlen tutkija paljasti : Windowsissa piilee vakava haavoittuvuus
Microsoft on tiennyt Windows 8.1:n haavoittuvuudesta viime syksystä lukien , tutkija väittää .
Haavoittuvuuden löysi Googlen insinööri , joka käyttää vain nimimerkkiä " forshaw " .
Haavoittuvuutta hyväksikäyttämällä hyökkääjä voi hankkia järjestelmänvalvojan oikeudet .
Haavoittuvuuteen ei ole toistaiseksi saatavilla kiertokeinoja tai korjausta .
Sanojensa vastapainoksi forshaw julkaisi myös todisteet aukon olemassaolosta .
Forshaw'n mukaan myös Microsoft on tiennyt haavoittuvuudesta jo syyskuusta lähtien , mutta toistaiseksi Redmondin jätti on jättänyt sen korjaamatta .
Microsoft puolestaan lausuu tutkivansa asiaa ja kehittelevänsä korjausta .
Toistaiseksi on epäselvää , toimitetaanko mahdollinen paikkaus tammikuun päivitystiistain yhteydessä vai jopa erillisenä hotfixinä .
Forshaw ei ole täysin selvillä , koskeeko haavoittuvuus myös muita Windows-versioita .
Tammikuun päivitykset Windows-käyttöjärjestelmille ovat luvassa 13. tammikuuta .
Asiasta kertoi Softpedia .
