Apple tilasi yli viisi miljoonaa älykelloa
Tuhannet Apple Watchin kokoonpanijat eivät ennätä viettää tänään alkanutta kiinalaista uutta vuotta , sillä he tekevät pitkää päivää .
Wall Street Journalin mukaan Apple on tilannut 5 — 6 miljoonaa älykelloa ja niiden pitää olla valmiina ennen kuin myynti huhtikuussa alkaa .
Apple Watchin tilausmääristä uutisoi Wall Street Journal omiin lähteisiinsä viitaten .
Niiden mukaan noin puolet älykelloista on 350 dollarin hintaisia perusmalleja ja kolmannes keskihintaisia .
Apple on kertonut perusmallin hinnan , mutta ei muita hintoja .
Apple Watch Edition -luksusmallin hinnan odotetaan ohittavan jopa Applen tähän asti kalleimman tuotteen , Mac Pro -tietokoneen 4\_000 dollarin hinnan .
18 karaatin kultakuoriin rakennetun mallin tilausmäärät ovat toistaiseksi melko pieniä , mutta niiden uskotaan kasvavan , kunhan malli saadaan myyntiin Kiinaan .
Taiwanilainen Quanta Computer on Apple Watchin ainoa kokoonpanija .
Sen tuhannet työntekijät jatkavat vuoden vaihteessa alkanutta ympärivuorokautista työtä ilman uuden vuoden lomia Quantan Changshun tehtailla Manner-Kiinassa .
Apple Watchin tilausmäärä ylittää kaikkien älyrannekkeiden viimevuotisen yhteenlasketun myynnin .
