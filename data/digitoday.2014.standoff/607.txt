Lenovo nöyränä : " Me mokasimme "
Lenovon teknologiajohtaja puhui avoimesti Superfishistä Bloombergin haastattelussa .
Kiinalainen Lenovo , joka oli jo sitoutunut lopettamaan kiistellyn Superfish-mainosohjelman asentamisen kuluttajakannettaviinsa , meni vieläkin pidemmälle uutistoimisto Bloombergin haastattelussa .
Lenovo oli aiemmin sanonut , ettei se löydä ulkopuolisen yrityksen toimittamasta Superfishistä mitään tietoturvahuolia siitä huolimatta , että tietoturva-asiantuntijat olivat pitäneet ohjelmaa suorastaan hälyttävänä .
Perjantaina Lenovon teknologiajohtaja Peter Hortensius otti lusikan kauniiseen käteen .
– Me mokasimme pahasti tässä , Hortensius sanoi uutistoimisto Bloombergille .
– Teimme virheen .
Kaverimme missasivat sen .
Emme yritä piilotella asiaa , me tunnustamme sen , johtaja jatkoi puuttumatta kuitenkaan tarkemmin Superfishin tietoturvaan .
Lenovo vielä erikseen pyysi Superfishiä anteeksi .
Superfish kuitenkin antoi oman lausuntonsa , jonka mukaan he ovat täysin avoimia siitä , mitä mainoksia esittävä ohjelmisto tekee , eivätkä kuluttajat ole missään vaiheessa olleet haavoittuvia .
Superfishiin tutustuneet tietoturva-asiantuntijat ovat asiasta jyrkästi eri mieltä .
Heidän mukaansa ohjelma mahdollisti pahimmillaan tietoliikenteen vakoilemisen käyttäjän ja internetin välissä .
