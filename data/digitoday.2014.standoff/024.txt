Patenttirauha mahdoton ?
Applelta tiukka ehto Samsungille
Apple juottaa Samsungille karvasta kalkkia suostuakseen lopettamaan riitelyn patenteista .
Älypuhelinvalmistajilla Applella ja Samsungilla lienee kova työ saavuttaa minkäänlaista patenttisopua vuosikausien oikeustaistelun lopettamiseksi , patenttiasiantuntija Florian Müller arvioi Foss Patents -blogissaan .
Syynä on Applen oikeudessa ilmoittama ehto , jota ilman se ei allekirjoita mitään sopimusta korealaisvalmistajan kanssa .
Apple vaatii Samsungilta lupausta , että se ei kloonaa Applen tuotteita kuten iPhonea .
Samsung on kiistänyt Applen alkuperäiset syytökset iPhonen ja iPadin kopioimisesta vuodelta 2011 , mutta on menestynyt huonosti pääoikeudenkäynnissä Kaliforniassa .
Müllerin mukaan ehto olla kloonaamatta on myös vastoin Samsungin strategiaa , joka nosti sen älypuhelinmarkkinoiden kärkeen .
– Kyllä , tämä voi hyvinkin estää sopimuksen ja vaatia kumpaakin osapuolta mittelemään toisessa Kalifornian oikeudenkäynnissä , jonka on määrä alkaa maaliskuun lopussa , Müller arvioi .
Applen ja Samsungin johto istuu neuvottelemaan sopimuksesta helmikuun puolivälin jälkeen oikeuden vaatimuksesta .
Väännöstä odotettiin tiukkaa jo entuudestaan , koska osapuolten pitäisi löytää myös yhteisymmärrys lisenssimaksuista , joita Samsung maksaisi Applelle .
– Mutta jos Samsung tahtoo sopimuksen , sen on hyväksyttävä , kuten HTC teki aikaisemmin , kloonauksen vastainen ehto .
Se sallisi Applen nostaa kanteita , jos Samsungin tuotteet muistuttavat liikaa Applen tuotteita tavoilla , jotka olisi mahdollista kiertää suunnittelulla , Florian Müller painottaa .
