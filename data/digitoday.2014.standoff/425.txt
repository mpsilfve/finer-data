Ääripieni kansikuva enteilee tietokoneiden vallankumousta
Kun tiedelehden kansikuvia mahtuu 2000 kappaletta suolakiteeseen , ollaan erikoisten ja potentiaalisesti mullistavien asioiden äärellä .
IBM ja National Geographic Kids paljastivat Guinnessin ennätyskirjaan pienuudellaan päässeen kansikuvan .
Mikroskooppista 3d-tulostinta muistuttava tekniikka mahdollisti lukijoiden suosikkikannen kutistamisen vain 11 x 14 mikrometriin .
Tiedotteen mukaan yhteen suolakiteeseen mahtuisi 2000 tällaista kuvaa .
IBM:n tutkijat kehittivät pienen , lämmitettävän silikonipäisen " taltan " , joka on 100\_000 kertaa pienempi kuin teroitettu lyijykynän terä , ja jolla voidaan vuolla materiaalia halutulla tavalla .
Tekniikalle kuvaillaan laajaa skaalaa sovellutuksia , kuten energiatehokkaat transistorit tai asiakirjaväärennöksiä estävät nanokokoiset suojaustunnisteet .
Keksintöä voidaan käyttää elektroniikan nopeuttamiseen muun muassa älypuhelimissa .
IBM aikoo aloittaa vuoden loppuun mennessä selvityksen tämän teknologian käytöstä suunniteltaessa transistoreita , jotka pohjautuvat vuosisadan ihmeaineeksi kuvaillun grafeenin kaltaisiin materiaaleihin .
IBM on usein maalaillut erilaisista teknologioista elämää mullistavia viiden vuoden sisällä , mutta aina se ei ole onnistunut .
Olisiko tässä nyt kuitenkin sellainen keksintö ?
