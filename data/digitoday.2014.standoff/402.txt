Parannusta iPhonen karttoihin ?
Applen kamera-autot kiertävät Kaliforniassa
San Franciscon alueella Kaliforniassa kiertelee toistakymmentä pientä tila-autoa , joissa on lukuisia kameroita ja lidar-antureita .
Ainakin yksi niistä rekisteröity Applen vuokra-autoksi .
Kaliforniassa nähtyjen mysteerikamera-autojen kuljettajilta ei ole saatu vastauksia Claycord kirjoitti , mutta San Franciscossa toimiva KPIX-televisioasema onnistui jäljittämään yhden rekisterikilven .
Dodge Caravan on rekisteröity vuokratuksi Applelle .
Asiasta kirjoitti muun muassa Appleinsider .
Kamera-autojen tehtävä herättää uteliaisuutta .
Ovatko ne parantamassa Applen karttoja ja kuvaamassa Googlen Street View’n kaltaista kuvitusmateriaalia vai onko kysymys itseajavan auton kehittämisestä .
Molemmat näkemykset ovat saaneet kannatusta mediassa .
Kalifornia on myöntänyt puolen tusinaa lupaa robottiautojen testaamiseen , mutta Applelle ei sellaista ole myönnetty .
Robottiautoon uskovien mielestä luvan puuttuminen ei merkitse mitään , sillä Apple voi tehdä yhteistyötä jonkin muun yrityksen kanssa .
Sci-Tech Todayn mukaan robottiautojen kokeiluluvan ovat saaneet Bosch , Delphi Automotive , Google , Mercedes Benz , Nissan , Tesla Motors ja Volkswagen America .
( Päivitys : Kuvaksi muutettu Applen kamera-auton kuva . )
