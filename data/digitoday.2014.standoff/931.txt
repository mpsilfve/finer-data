Ei vain NSA : Myös FBI oli mukana urkintajuonessa
Yhdysvaltain oikeusministeriön raportin mukaan FBI seurasi vuosikausia , kuinka kansallinen tiedustelupalvelu NSA urkki sähköpostiliikennettä .
The New York Times sai Freedom of Information -lain nojalla käsiinsä 231-sivuisen raportin , joka on osittain sensuroitu .
Sen mukaan FBI pääsi jo vuonna 2008 seuraamaan NSA:n Prism-ohjelman tavoittelemia sähköposteja .
Tarkoitus oli varmistaa , etteivät tilit kuulu amerikkalaisille , joiden urkinta oli laitonta .
Vuoden 2009 lokakuussa FBI alkoi tallentaa viestien kopioita voidakseen myöhemmin analysoida niitä .
Vuoden 2012 huhtikuussa FBI alkoi aktiivisesti ehdottaa seurattavia sähköpostitilejä ja puhelinnumeroita .
Raportin muutamia osia on sensuroitu laajasti .
Esimerkiksi NSA:n Prism-ohjelmasta , joka tietovuotaja Edward Snowden on paljastanut laajasti julkisuuteen , raportista löytyy vain yksi maininta .
