Peruutuskamerat tulevat pakollisiksi kaikkiin autoihin
Kaikissa Yhdysvalloissa myytävissä alle 4500 kiloa painavissa uusissa autoissa ja kuorma-autoissa on oltava peruutuskamera viimeistään vuonna 2018 .
Peruutuskamerat autoissa ovat yleistyneet nopeasti , mutta niistä ei ollut yleisiä määräyksiä ennen liittovaltion liikenneturvallisuusviraston NHTSA:n ( National Highway Traffic Safety Administration ) maanantaina antamaa päätöstä .
Peruutuskameramääräys on tehnyt tuloaan vuosikausia , mutta sitä on siirretty jatkuvasti eteenpäin .
Määräys perustuu jo vuonna 2008 säädettyyn lakiin , Con sumerist uutisoi .
Uuden määräyksen mukaan uusiin autoihin on alettava asentaa peruutuskamera vuodesta 2016 alkaen ja kahden vuoden päästä sellainen on oltava lähes kaikissa uusissa ajoneuvoissa kaksipyöräisiä lukuun ottamatta .
Määräyksen mukaan kameran on näytettävä vähintään 3 x 6 metrin alue ajoneuvon takaa .
Siinä määritellään myös kuljettajan näytön minimikoko .
Liikenneturvallisuusviraston mukaan peruutusonnettomuuksissa loukkaantuu vuosittain 15\_000 ihmistä ja kuolee 210 henkilöä , joista suurin osa on lapsia tai vanhuksia .
Virasto ennustaa peruutuskameran vähentävän vuosittain 13 – 15 kuolemantapausta ja 1\_125 loukkaantumista .
Vuoden 2012 autoissa 44 prosentissa oli peruutuskamera vakiovarusteena .
Tämän vuoden malleissa 85 prosentissa on peruutuskamera vakiona tai optiona .
Vuonna 2005 peruutuskamera oli saatavissa vain viidessä prosentissa amerikkalaisautoja , The New York Times kirjoitti .
