Kovaa peliä App Storessa : Hittistudio omi sanan candy
Mobiilipelien kehittäjä King sai tavaramerkin sanalle " candy " ja alkoi heti perään selittää , miksi se ei ole niin kauhea asia kilpailijoille .
Ruotsalainen pelistudio ja huippusuositun Candy Crush Saga -pelin tehnyt King on hankkinut tavaramerkin tavalliselle englannin kielen sanalle candy , eli karkki , makeinen ja niin edelleen .
Protestiliike syntyi välittömästi , kun pari indiekehittäjää laittoi pystyyn pelinkehityskilpailun , jossa kannustetaan käyttämään ahkerasti muun muassa sanaa candy .
Mutta King vakuuttaa kohtelevansa reilusti muita pelitaloja , muun muassa Gam esIndustry-julkaisu kirjoittaa .
Kingin edustajan mukaan Euroopan unionin kattava tavaramerkki on tarkoitettu suojelemaan yhtiön aineetonta omaisuutta , jota vastaan rikotaan jatkuvasti .
Erityisesti taustalla on kiista toisen pelinkehittäjän kanssa .
Applen App Store -sovelluskaupassa on saatavilla peli nimeltä Candy Casino Slots , ja Kingin mukaan candy on nimessä mukana vain sen näkyvyyden parantamiseksi hakutuloksissa .
– Emme ole kaikkea candy-sanan käyttämistä vastaan – joskus käyttö on legitiimiä ja emme tietenkään pyytäisi sellaisia sovelluskehittäjiä lopettamaan sanan käyttämistä , Kingin Martin Bunge-Meyer sanoo .
Ehkä yllättävintä koko jutussa on se , että Kingille ylipäätään myönnettiin tavaramerkki , joka pelien lisäksi kattaa paljon muutakin kuten jopa vaatteet .
Sillä välin Suomessa teleyhtiö Elisa yrittää saada tavaramerkkiä muun muassa sanalle viihde , eikä sen onnistumismahdollisuuksia pidetty heti kättelyssä kovinkaan kummoisina .
