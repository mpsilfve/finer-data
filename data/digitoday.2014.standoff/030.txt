IPhonet söivät Samsungin kasvua — tehdaspalo auttoi siruyksikköä
Samsungin tuloskasvu jäi viime vuoden lopulla heikoimmaksi sitten vuoden 2011 .
iPhonet houkuttelivat kalliiden puhelinten ostajia ja Korean wonin vahvistuminen heikensi viennin arvoa .
Korealaisen Samsungin nettotulos nousi loka–joulukuussa 5,4 prosenttia 7\_220 miljardiin woniin eli noin 4,9 miljardiin euroon vuotta aikaisempaan verrattuna .
Edeltävästä neljänneksestä tulos heikkeni 11 prosenttia .
Analyytikot olivat uutistoimisto Bloombergin keräämän ennusteen mukaan odottaneet 8\_200 miljardin wonin eli 5,5 miljardin euron tulosta .
Aasian suurimman teknologiayhtiön voittomarginaalit ovat paineissa , kun kilpailija Applen uudet iPhone-älypuhelimet sekä Lenovon ja Huawein halvemman hintaluokan laitteet nakertavat Samsungin Galaxy -älypuhelinten kysyntää .
Valuuttakurssimuutokset heikensivät tulosta noin 700 miljardilla wonilla .
Lisäksi yhtiö maksoi työntekijöilleen ylimääräisiä bonuksia ja lisäsi markkinointipanostuksiaan valmistautuessaan uuden S5 -mallin lanseeraukseen .
– Tulos polkee paikallaan tänä vuonna ja viimeisten kahden kolmen vuoden räjähdysmäinen kasvu näyttää päättyneen .
Vaikka edullisempien älypuhelinten markkina yhä kasvaa , tuotot eivät vedä vertoja kalliimmista malleista saataville , joten kasvu vaikuttaa rajalliselta , NH Investment & Securitiesin analyytikko Lee Sun Tae kommentoi uutistoimisto Bloombergille .
Liikevaihto kasvoi vajaat kuusi prosenttia noin 40,1 miljardiin euroon .
Matkapuhelinyksikön liiketulos oli suunnilleen vuodentakaisella tasolla noin 3,7 miljardissa eurossa , mutta heikkeni selvästi heinä-syyskuun 4,5 miljardin euron ennätystuloksesta .
Liikevaihtoa kertyi 22,9 miljardia euroa .
Samsung on maailman suurin älypuhelinten , muistisirujen ja televisioiden valmistaja .
Älypuhelimet ovat viime vuosina vastanneet kahdesta kolmanneksesta yhtiön tuloksesta .
Samsungin tulos sai tukea siruyksiköstä , jonka operatiivinen tulos koheni 1,3 miljardiin euroon vuotta aiemmasta vajaasta miljardista eurosta .
Sirujen hinnat ovat nousseet voimakkaasti sen jälkeen , kun SK Hynixin tehtaalla Kiinassa syyskuussa tapahtunut tulipalo heikensi sirujen saatavuutta .
Sen sijaan televisioita valmistavan yksikön heikkeni 400 miljoonaan euroon vertailukauden lähes 500 miljoonasta eurosta .
