Iskikö Kiina juuri Outlookin käyttäjiä vastaan ?
Ensin Gmail ja sitten Outlook .
Ainakin , jos Kiinan verkkovalvontaa arvosteleva GreatFire on osunut oikeaan .
Microsoftin Outlook-sähköpostipalvelu kärsi noin päivän mittaisesta katkosta lauantaina .
Tilannetta kaivelleen GreatFiren mukaan kyseessä oli niin sanottu man in the middle -hyökkäys , ja takana olisi Kiinan hallitus .
Käyttäjät kohtasivat melko vaarattoman näköisiä virheilmoituksia , kun he yrittivät päästä Outlookiin työpöytäsovelluksella imap- ja smtp-protokollien avulla .
Oletettu hyökkäys koski myös Outlookin mobiilisovellusten käyttäjiä .
Kaikki oli kuitenkin normaalisti , jos palvelua käytti sen web-liittymän kautta .
Tämäntyyppinen hyökkäys voi tarkoittaa tietoliikenteen salakuuntelua tai hallintaa asiakkaan ja palveluntarjoajan välissä .
GreatFire huomasi , että yhteyden tekemiseen käytettiin sellaista omatekoista turvasertifikaattia , jollaisia on nähty aiemmissa hyökkäyksissä Kiinassa sijaitsevia sivustoja vastaan .
Vähän aikaa sitten Googlen Gmail joutui pimentoon Kiinassa , ja GreatFire tulkitsi sen johtuvan tahallisesta estosta .
Gmail alkoi kuitenkin taas toimia uudestaan varsin nopeasti .
Sinänsä Gmailin käyttö on ollut jo pitkään hieman konstikasta , sillä verkkoselaimen kautta siihen ei ole enää toviin päässyt käsiksi .
Outlookin ongelmasta uutisoi muun muassa The Next Web .
