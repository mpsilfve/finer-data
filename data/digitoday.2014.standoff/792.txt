Galaxy S5:n kamerakuolemat " hyvin rajallinen ongelma "
Samsungin lippulaivapuhelimen kamerassa on ilmennyt vakava ongelma , joka estää kuvaamisen kokonaan .
Yhtiön mukaan vika ilmenee varsin rajoitetusti .
Korealainen Samsung Electronics antoi Reutersille päivitetyn lausunnon maailmalla uutisoidusta ongelmasta Galaxy S5 -älypuhelimen kamerassa .
Eri lähteiden mukaan kamera saattaa esittää " camera failure " -virheilmoituksen , minkä jälkeen kameraa ei voi enää käyttää ollenkaan .
– Olemme saaneet selville , että ongelma on havaittu hyvin rajallisessa määrässä varhaisen tuotannon Galaxy S5 -kappaleita ja se johtui rom-komponentista ( read only memory ) , joka tallentaa kameran toimintaan tarvitun informaation , Samsung lausui uutistoimisto Reutersille .
Ongelmasta on saatu ilmoituksia Yhdysvalloissa ja joissakin muissa maissa .
Suomen Samsungilla ei ollut antaa aamupäivällä paikallista tietoa , mutta asiaan luvattiin palata , kunhan " Ruotsissakin herätään " aamuun .
Puhelinta myyvän Gigantin telemyyntipäällikkö Toni Kekola ei ollut vastaanottanut ilmoituksia kameraviasta , vaikka myymälät kyllä yleensä infoavat sellaisista ongelmista , jotka edellyttävät laitteen vaihtoa .
Elisasta kerrotaan , ettei viasta ole kantautunut ilmoituksia .
Ja niitä olisi pitänyt jo tulla , jos ongelma esiintyisi edes osassa puhelimia , operaattorissa uskotaan .
Myöskään Soneralla ei ole tiedossa asiaan liittyviä tapauksia .
Päivitetty Elisan antamilla tiedoilla .
Päivitetty Soneran antamilla tiedoilla .
