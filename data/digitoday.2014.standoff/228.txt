Muistutus hyökkäysten keskellä : Palvelun voi kaataa myös sähläämällä
Kerrankin palvelukatko , joka ei johtunut verkkohyökkäyksestä .
Mutta ei tässäkään mitään hurraamista ole .
Microsoftin Bing-hakukone kaatui perjantaina yhdessä Yahoon haun kanssa .
Uutistoimisto Reuters sai kuulla asiasta tietävältä henkilöltä , että tässä tapauksessa kyse ei ollut ulkoisesta hyökkäyksestä .
Nimettömänä pysyttelevän henkilön mukaan ongelma johtui Microsoftin kahdesta mokasta .
Ensin se syötti kehnon koodipäivityksen , joka piti peruuttaa .
Mutta peruuttaminen toimivaan versioon ei sekään onnistunut normaalin kaavan mukaan .
Lähteen mukaan Microsoftin piti sulkea toisiinsa linkittyneiden palvelimiensa rykelmä päästäkseen siihen pisteeseen , missä kaikki vielä toimi .
Kun palvelut saatiin kuntoon , Yahoo joutui vielä tuskastelemaan jonoon jääneiden hakukyselyjen kanssa .
Perjantain katko koski paitsi Bingiä , myös Yahoon hakua , koska se käyttää samaa tekniikkaa Microsoftin kanssa tehdyn monivuotisen sopimuksen nojalla .
Huono koodi on viime aikoina kiusannut monia Microsoftin asiakkaita , kun yhtiön tietoturvapäivityksissä on ilmennyt harvinaisen paljon ongelmia Windows-tietokoneissa .
Reutersin uutisesta on mahdotonta päätellä , onko Yahoon ja Bingin ongelmilla mitään yhtymäkohtaa tietoturvapäivitysten vikoihin – eli kärsitäänkö Microsoftissa systeemisesti huonosta koodaamisesta .
