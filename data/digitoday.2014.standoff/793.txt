Amerikkalainen lentoyhtiö kielsi matkustajalta Google Glass -lasit
Amerikkalainen lentoyhtiö United Airlines pyysi matkustajaa ottamaan Google Glass - virtuaalilasit pois lentokoneessa .
Sama nainen oli jo kerran välttynyt sakoilta .
United Airlinesin lentoemännän kehotus lasien poistamisesta kohdistui Google Glass -älylaseihin ja mahdollisesti julkisuuteen ihastuneeseen kalifornialaisnaiseen Cecilia Abadiehen .
Hänet muistetaan siitä , että hän oli ensimmäinen , jolle kirjoitettiin liikennesakko virtuaalilasien kanssa ajamisesta ja myös ensimmäinen , joka sai sakkomääräyksen kumottua oikeudessa , Cnet kirjoitti .
Lentoyhtiö vetosi turvallisuussyihin ja viittasi lentokonelehdessä julkaistuihin sääntöihin , jotka kieltävät valo- tai videokuvaamisen ja nauhoittamisen ilman kohteiden nimenomaista suostumusta .
Cecilia Abadie raportoi Google + -sivullaan lentokonekokemuksestaan .
Merkintä kirvoitti sata kommenttia .
Hän muisti mainita , että lasien poistokehotuksen antanut lentoemäntä käyttäytyi erittäin ystävällisesti ja teki vain työtään .
Abadie otti koneessa valokuvan matkapuhelimellaan ja lähetti sen yhteisösivulleen .
Hän myös kertoi mitä oli tekemässä , mutta henkilökunta ei kieltänyt tätä kuvaamista .
Abadie arveli , että suhtautuminen Google Glass -laseihin on parhaimmillaankin matelijan aivoista tuleva reaktio .
