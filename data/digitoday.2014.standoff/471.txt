" Katso hirvittävä vuoristorataonnettomuus !
" — Näin toimii Facebook-huijaus
Huijarit saavat rahaa ohjaamalla Facebook-käyttäjiä täyttämään kyselylomakkeita .
Ovatko kaverisi jakaneet Facebookissa videota , jossa luvataan video hirvittävästä vuoristorataonnettomuudesta tai lentokoneen iskeytymisestä siltaan ?
Hyvin mahdollista , sillä näitä on ollut viime päivien aikana liikkeellä paljon .
Tietoturvatutkija Graham Cluley selittää blogissaan , miten huijaus toimii .
Samaa huijausta tarjotaan useamman eri videon varjolla .
Eri vaihtoehdot ovat :
Terrible roller coaster accident !
Huge plane crashes into bridge !
99 % Cant Watch More Than 15 Seconds [ 18 + ] Big girl vs skinny girl [ SHOCKING VIDEO ] Mother of All Monsters – Half Girl Half Snake !
[ VIDEO ] Leaked video of iPhone 6 !
If you love Nutella , don’t watch this !
Terrible accident with pencil !
HUGE pimple explodes [ VIDEO ] Most Terrifying Accident Ever !
Shark eats living man !
Spider lives under skin !
Grose Worm Under Skin !
Kaverin jakaman linkin klikkaaminen vie Facebook-sivulle , joka pakottaa jakamaan videon ennen kuin sitä " pääsee katsomaan " .
Tällä tavoin videolinkin levittäjät yrittävät saada sen mahdollisimman monen ihmisen näkyville .
Videota saa eteensä sen Facebook-jakamisen jälkeenkään , sillä seuraavaksi käyttäjä ohjataan " iän varmistamiseksi " täyttämään verkkokyselyitä .
Todellisuudessa tarjolla ei ole muuta kuin näitä kyselylomakkeita .
Verkkohuijarit saavat provision jokaisesta käyttäjästä , jonka tuovat vastailemaan kysymyksiin .
Kyselyihin ei kannata vastaa eikä etenkään antaa niihin yhteystietojaan , Cluley varoittaa .
Tuloksena voi olla roskapostia tai pahimmassa tapauksessa puhelinnumeron päätyminen kalliita palvelunumeroita käyttävien huijarien listoille .
Kyselysivustot saattavat myös yrittää tartuttaa koneelle erilaisia vakoilu- ja haittaohjelmia .
Cluley ihmettelee , miten Facebook ei ole vielä poistanut huijausta palvelustaan , vaikka se on jo jonkin aikaa siellä ollut .
