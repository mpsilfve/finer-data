DNA lupaa aidon 4G:n 80 prosentille suomalaisista
DNA:n aito 4G-verkko laajenee kattamaan 80 prosenttia Suomen väestöstä vuoden loppuun mennessä .
Matkapuhelinoperaattori DNA sanoo käynnistävänsä useita 4G lte -tukiasemia päivässä ja tuhansia vuoden aikana .
Niillä sekä tiivistetään kaupunkien verkkopeittoa että laajennetaan peittoa kaupungeista ulospäin .
Operaattori sanoo ottaneensa ensimmäiset 800 megahertsin taajuudella toimivat tukiasemat käyttöön Lohjan Jättölässä ja Nummelassa .
Kilpaileva operaattori Elisa ennätti käynnistää 800 megahertsin taajuutta käyttävän tukiaseman vuoden vaihtuessa .
DNA:n tiedotteen mukaan kaupungin kattavia 4G lte -verkkoja tihennetään ja laajennetaan ympäryskuntiin muun muassa näissä kaupungeissa : Espoo , Helsinki , Hämeenlinna , Jyväskylä , Kotka , Kuopio , Lahti , Oulu , Pori , Tampere , Turku , Vaasa ja Vantaa .
Kaupunkikeskustat kattavia 4G lte -verkkoja laajennetaan kaupungin taajama-alueille muun muassa näissä kaupungeissa : Hollola , Hyvinkää , Joensuu , Järvenpää , Kajaani , Kangasala , Kauniainen , Kempele , Kerava , Kirkkonummi , Kokkola , Kouvola , Lappeenranta , Liminka , Lohja , Mikkeli , Nurmijärvi , Porvoo , Rauma , Rovaniemi , Salo , Seinäjoki ja Tuusula .
DNA:n matkapuhelinverkkojen peittoalueet löytyvät täältä .
Mobiiliverkkojen laitteita valmistavien yritysten järjestön GSA:n ( Global mobile Suppliers Association ) tuoreen raportin mukaan vuoden vaihteessa 260 4G lte -verkkoa oli avattu kaupalliseen käyttöön 95 maassa .
Niistä 112 verkkoa käynnistyi viime vuonna .
Maailmalla on runsaat 500 operaattoria , jotka investoivat parhaillaan kaupallisiin ja suunniteltuihin lte-verkkoihin .
