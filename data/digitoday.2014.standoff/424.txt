Googlen autot oppivat varomaan liikenteen tolloja
Googlen itsestään ajavien autojen tie käy kaupunkien keskustoihin , missä tavallisen kuskit kädet hikeentyvät helposti tielle hyppivien jalankulkijoiden ja pihalta eteen rynnivien autoilijoiden vuoksi .
Googlen itsestään ajavien autojen hankejohtaja Chris Urmson antoi teknologian kehityksestä päivitettyä tietoa maanantaina .
Blogikirjoitusta ryydittää video , missä autojen navigointia vaikeissa tilanteissa hahmotetaan tietokonegrafiikan avulla .
Kaiken kaikkiaan kehitys on ollut vauhdikasta viime vuosina .
– Meillä on yhä paljon ongelmia ratkaistavana ... mutta tuhannet sellaiset tilanteet kaupunkien kaduilla , jotka olisivat saaneet meidät häkeltymään kaksi vuotta sitten , pystytään nyt navigoimaan itsenäisesti , Urmson hahmottaa .
Googlen autoprojektissa on alettu painottaa kaupunkiajoa maanteiden sijaan .
Firma on ajuuttanut kaarojaan kotiseudullaan Mountain View'ssä Kaliforniassa .
Ohjelmistoa on parannettu erottelemaan satoja erilaisia kohteita yhtä aikaa jalankulkijoista busseihin ja holtittomasti viittilöiviin pyöräilijöihin .
– Ihmissilmään kaoottiselta ja satunnaiselta vaikuttava kaupunkikatu on itse asiassa melko ennustettava tietokoneelle , Urmson toteaa .
Liekö pelkkää sattumaa , mutta Google ei tällä kertaa mainostanut autojensa onnettomuusvapaata historiaa tietokoneen ohjauksessa .
Urmson kertoi vain , että tietokoneet ovat ohjanneet autoja nyt yhteensä melkein 700\_000 mailin eli 1,1 miljoonan kilometrin verran .
