Kiinnostaako uutisten teko ?
Microsoftin sovellus päästää kokeilemaan
Social News ei kenties tee kenestäkään vielä tähtireportteria , mutta ainakin se on kehittynyt sitten viime näkemän .
Oletko aina halunnut kirjoittaa uutisia vai mieluummin tuottaa niitä ?
Molempiin on jatkossa mahdollisuus Microsoftin julkaistua Social News -sovelluksen betaversion Windows Phone -alustalle .
Aiemmin Social News on ollut saatavilla Applen iOS-laitteille , mutta se on ollut tähän saakka tarkoitettu vain julkkisten tekemisten kyttäystä varten , eikä ohjelmalla ole voinut tuottaa uutisia itse .
Social News tarjoaa mahdollisuuden kirjoittaa , jakaa ja muokata uutisia suoraan Windows Phone -älypuhelimesta .
Uutiset voidaan jakaa kavereiden ja lähellä olevien ihmisten kesken .
Uutisia voi tarjota myös lehtitaloille , jolloin niille saadaan kaveripiiriä kattavampi lukijaverkosto .
Sovellus on ladattavissa ilmaiseksi Windows-kaupasta .
Kannattaa kuitenkin ottaa huomioon , että kyseinen sovellus on toistaiseksi betaversio ja se voi kokea vielä monenlaisia muutoksia ennen varsinaista julkaisua .
Myös käyttöehtoihin kannattaa tutustua ennen uutistoimittajan uran käynnistämistä .
Asiasta kertoi Neowin .
