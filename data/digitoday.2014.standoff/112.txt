Google ottaa osumaa Firefoxin muutoksesta
Yahoo nostaa markkinaosuuttaan Googlen kustannuksella .
Mozillan päätös allekirjoittaa yhteistyösopimus Yahoo-hakupalvelun kanssa on huono diili Googlelle .
Vaikka toistaiseksi puhutaan pienistä marginaaleista , ei Mozillan ja Googlen yhteistyön päättyminen ainakaan kohenna Googlen asemaa .
Mozilla tarjoaa Yhdysvalloissa Firefox-selaimensa yhteydessä oletushakukoneeksi Yahoota .
Vaikka käyttäjä voikin vaihtaa oletushakukoneen helposti , ei moni näin kuitenkaan osaa / halua / jaksa tehdä .
Monet eivät myöskään muutenkaan muokkaa selaimensa ulkonäköä tai asenna lisäosia .
Tämä kelpaa varmasti Yahoolle .
StatCounterin lukujen perusteella Googlen markkinaosuus on pienoisessa kahden prosenttiyksikön laskussa .
Vastaavasti Yahoon osuus on lisääntynyt lähes kahdella prosenttiyksiköllä .
Vaikka kyseessä on suhteellisen pieni muutos , on se rahaksi muutettuna melkoinen , asiasta kertoneella Softpedialla tiedetään .
Google on silti yhä ylivoimaisesti suosituin hakukone Yhdysvalloissa .
Kakkossijaa pitää hallussaan Microsoftin Bing ja kolmanneksi on kavunnut Yahoo , mikä sekin hyödyntää Bingin taustatekniikkaa .
Toistaiseksi Firefoxin päätöksen vaikutus Googlen suosioon on kysymysmerkki , mutta vuoden päästä ollaan varmasti paremmin tietoisia siitä , mikä on Yahoon silloinen markkinaosuus ja kuka oli Mozilla-diilin todellinen voittaja .
