Google lopettaa kohuttujen Glass-virtuaalilasien myynnin
Google Glassin virtuaalilasien myynti loppuu .
Valtavaa huomiota herättäneitä laseja ei voi enää tilata ensi viikon jälkeen .
Google ilmoitti myös radikaaleista muutoksista kokeellisessa , vuonna 2013 alkaneessa Glass Explorer -ohjelmassa , joka kehitti ja toi myyntiin virtuaalilasit .
Koko projekti siirretään ulos futuristisia tuotteita kehittävästä Google X -yksiköstä Googlen ostamaan kotiteknologia-alana yritykseen Nestiin .
Googlen mukaan hankkeessa keskitytään Glassin tuleviin versioihin , mutta nykyversiota ostaneille yrityksille tuki jatkuu edelleen .
Tämä tuskin lohduttaa niitä ihmisiä , jotka ostivat 1\_500 dollaria maksaneet lasit odottaen niiden jatkokehityksen tuovan lisää sovelluksia ja käyttötapoja .
Google Glassin kysyntää lietsottiin pitkällä rajoitetulla myynnillä .
Lasit tulivat yleiseen myyntiin runsaat puoli vuotta sitten , mutta aivan ilmeisesti niistä ei tullut mitään myyntimenestystä .
Lasien yleistymisen myötä myös antipatia niitä kohtaan kasvoi ja johti muun muassa kieltoihin ravintoloissa ja elokuvasaleissa .
Google Glass -ohjelman johdossa jatkaa Ivy Ross , joka raportoi Nestin toimitusjohtajalle Tony Fadellille , kertoo BBC .
Edellinen tuli muotimaailmasta ja jälkimmäinen tunnettiin ennen Applen suunnittelijana .
He muodostanevat oikean parin korjaamaan sen mikä kampitti eniten Google Glassin menestystä : kömpelö teknonörtti ulkoasu .
Glassin myynnin lopettamisesta kirjoittaneen BBC:n teknologiakirjeenvaihtaja Rory Cellan-Jones summasi oman virtuaalilasikokemuksensa näin :
– Vietin pari kuukautta pitäen Glass-laseja .
Niissä on useita hyödyllisiä ominaisuuksia – varsinkin kamera .
Mutta niissä on yksi valtava haitta – ne saavat pitäjänsä näyttämään kahjolta .
Tämä tarkoitti sitä , etteivät ne koskaan vetoa suureen yleisöön .
