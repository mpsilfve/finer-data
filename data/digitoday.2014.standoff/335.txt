Kiinan teleala jarruttaa maan talouskasvua — myynti ylittää silti Suomenvaltionvelan
Kiinan telesektorin liikevaihto nousi viime vuonna 162 miljardiin euroon .
Se on yli puolitoista kertaa niin suuri kuin Suomen 95 miljardin euron valtionvelka .
Kiinan teollisuus- ja informaatioministeriön MIIT:n julkaisemien lukujen mukaan maan telesektorin liikevaihto kasvoi vuodesta 2013 3,6 prosenttia 1150 miljardiin juaniin eli 162 miljardiin euroon .
Kasvuvauhti oli huomattavasti hitaampaa kuin maan talouden 7,4 prosentin kasvu .
Se hidastui 5,1 prosenttiyksikköä edellisvuoden kasvunopeudesta .
Mobiilimarkkinat tuottivat liikevaihdosta lähes kolme neljännestä .
Niiden kasvu oli kuitenkin vain 3,3 prosenttia , kun kiinteän verkon liiketoiminnan kasvu oli 4,3 prosenttia .
Datapalveluiden osuus oli 58,2 prosenttia , kun se vuotta aikaisemmin oli 53,2 prosenttia .
Datapalveluiden kasvua vauhditti langattoman laajakaistan käyttäjien lisääntyminen .
Heidän osuutensa kaikista matkapuhelinverkon käyttäjistä nousi 45,3 prosenttiin .
Kiinteän verkon käyttäjämäärä kutistui 17,6 miljoonalla 249 miljoonaan .
Mobiilikäyttäjien yhteismäärä nousi 1,29 miljardiin .
Mobiilipenetraatio on siis 94,5 prosenttia .
Asiasta uutisoi muun muassa Total Telecom .
