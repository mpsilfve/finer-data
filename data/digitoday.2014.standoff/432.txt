Elon Musk rakentaa kilparadan hyperloop-sukkuloille
Tesla-sähköautoista ja SpaceX-avaruusraketeista tunnettu miljardööri Elon Musk lisää höyryä visioihinsa putkisukkulasta ihmisten tulevana kuljetusmuotona .
Hän lupasi rakentaa hyperloop-testiradan .
Elon Musk ilmoitti Twitterissä torstaina hyperloop-testiradan rakentamisesta .
Viiden mailin radalla yritykset ja opiskelijat voisivat kokeilla omia sukkuloitaan .
Tviitin mukaan testirata rakennetaan todennäköisesti Texasiin .
Seuraavassa tviitissä Musk jatkoi harkitsevansa hyperloop-sukkuloiden nopeuskisojen järjestämistä Formula SAE -kilpailun tapaan .
Siinä kilpailevat prototyyppiautot toisiaan vastaan .
Aikaisemmin Musk on esittänyt , että ensimmäinen putkisukkularata rakennettaisiin Los Angelesin ja San Franciscon välille .
Konseptin mukaan matka taittuisi 35 minuutissa , kun huippunopeus olisi noin 1200 kilometriä tunnissa .
Sukkulan on määrä päästä tähän nopeuteen putken osittaisen tyhjiön avulla .
Asiasta uutisoi muun muassa Techcrunch .
