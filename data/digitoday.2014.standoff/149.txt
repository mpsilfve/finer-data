Tiesitkö Intelin sovelluskaupasta ?
No se suljetaan
Intel yllätti ilmoituksella , jonka mukaan sen oma Intel Appup -sovelluskauppa sulkee ovensa maaliskuussa .
Yllätys on se , että Intel on ylipäätään avannut sovelluskaupan .
Maailman suurin suoritinvalmistaja Intel on aina tehnyt ja teettänyt ohjelmia pc-koneille .
Sillä on myös ollut oma verkkokauppa näille ohjelmille .
Intel Appup on elänyt hiljaiseloa aikana , jolloin Applen App Store , Googlen Google Play ja jopa Microsoftin Windows Store ja Windows Phone Store ovat kovassa keskinäisessä kilpailussaan herättäneet huomiota hyvillä ja välillä vähän huonommillakin uutisilla .
Appup käynnistettiin vuonna 2010 netbook-laitteiden omistajille suunnattuna betaohjelmana .
Kaupan tarkoituksena oli laajentaa tarjontaansa älytelevisioihin ja älypuhelimiin .
Intelin kannalta sovelluskaupan päätarkoitus oli , kuten Intelillä aina on , edistää sen suorittimia käyttävien tietokoneiden myyntiä .
Sovelluskaupan oli määrä houkutella kehittäjiä tekemään nimenomaan Intelin sirualustalla toimivia sovelluksia .
Asiasta kirjoittanut Inquirer arveli , että Intel sulkee kaupan , koska siellä ei ole riittävästi kävijöitä .
Appupin omassa ilmoituksessa kaupan sulkemista perustellaan mitäänsanomattomasti sillä , että yhtiö ajattelee tulevaisuutta ja se vaatii aina muutoksia .
Lehden näkemystä harvoista käyttäjistä näyttäisi tukevan se , että Intelin hyvityspolitiikka on todella reilu .
Se lupaa maksaa takaisin tuotteen koko ostohinnan .
Lisäksi hinnanpalautuspolitiikka on voimassa 28. tammikuuta alkaen aina 19. joulukuuta 2014 saakka .
Nykyisille asiakkaille se lupaa tukea sähköpostitse kesäkuun puoliväliin saakka .
