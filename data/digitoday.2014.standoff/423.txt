DeepFace tunnistaa kasvot lähes yhtä hyvin kuin ihminen
Facebookin kasvojentunnistustekniikka pieksee aiemmin nähdyt menetelmät tarkkuudessa .
MIT Technology Review kertoo Facebookin uudesta DeepFace-tekniikasta , jolla tunnistetaan kasvoja kuvista .
DeepFace on huomattava parannus aiempiin vastaaviin tekniikoihin .
Sen suorituskyky lähestyy ihmisen kykyä erottaa kasvot toisistaan .
DeepFace tunnistaa kasvot 3d-mallinnuksen avulla .
Se muuttaa valokuvan kasvoista 3d-malliksi ja kääntää kasvot suoraan kameraan päin .
Tällä tekniikalla samat kasvot tunnistetaan kahdesta eri kuvasta oikein peräti 97,25 prosentin todennäköisyydellä .
Ihminen taas tunnistaa kahdessa eri kuvassa olevat kasvot samoiksi 97,53 prosentin tarkkuudella .
Toistaiseksi tekniikka on tutkimusasteella , eikä sitä vielä varsinaisesti käytetä mihinkään .
Se on kuitenkin valtava askel eteenpäin kasvojentunnistuksessa .
DeepFacea kehittäneen tutkimusryhmän jäsen Yaniv Taigman kertoo uuden tekniikan parantavan kasvojentunnistuksen tarkkuutta jopa neljänneksellä aiempiin menetelmiin nähden .
