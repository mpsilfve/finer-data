Ampuiko Bill Gates juuri Microsoftin hololaseja jalkaan ?
Bill Gatesin mukaan HoloLens kärsii tai on kärsinyt samanlaisista lastentaudeista kuin Oculus Rift ja monet muut virtuaaliteknologiat .
Microsoftin perustajiin lukeutuva Bill Gates on innoissaan yhtiön äskettäin esittelemästä HoloLens-teknologiasta .
Virtuaalilasit tuottavat tietokoneella luotua ympäristöä osaksi käyttäjänsä todellista maailmaa .
Gates kertoi Redditin kysy mitä vaan -tuokiossa , että hän on HoloLensistä innoissaan , mutta sen todellinen potentiaali nähdään myöhemmin .
– HoloLens on aika uskomaton .
Microsoft on satsannut paljon siruihin ja softaan .
Tämä on virtuaalitodellisuuden alku .
Laitteen tekeminen niin , että et kärsi huimauksesta tai pahoinvoinnista on todella vaikeaa – kohdennuksen on tapahduttava super-supernopeasti .
Ohjelmistosovelluksia on kehitettävä joitakin vuosia , jotta tästä saadaan kaikki irti , Gates sanoi muun muassa GameSpotin mukaan .
Valitettavasti kommenttia voi tulkita kahdella tavalla .
Tarkoittiko Gates , että HoloLens aiheuttaa vielä tällä hetkellä pahoinvointia vai onko tämä haaste , jonka Microsoft on jo ylittänyt ?
Ainakaan laitetta kokeilleet toimittajat eivät puhuneet pahoinvoinnista , mutta he käyttivät laitetta tarkasti kontrolloiduissa olosuhteissa ja vain vähän aikaa .
Tällaiset oireet eivät kyllä ole lainkaan poikkeuksellisia virtuaaliteknologioille .
Esimerkiksi ainakin Oculus Riftin varhaiset versiot saattoivat tehdä käyttäjästään pahoinvoivan .
Gates ei ole enää aktiivisesti mukana Microsoftin pyörittämisessä , mutta hän on toiminut pääjohtaja Satya Nadellan teknologisena neuvonantajana .
Hän jakoi ajatuksiaan monesta muustakin asiasta Redditissä .
Gates uskoo teknologian kehittyvän seuraavassa 30 vuodessa enemmän kuin koskaan aikaisemmin ja mahdollistavan lopulta arjessa käytännölliset mekaaniset robotit .
Bill Gates kertoi myös työstävänsä eräänlaista henkilökohtaista avustajaa Microsoftin kanssa .
Hanke kuulostaa älypuhelinten Siriltä tai Cortanalta potenssiin kaksi .
Teknologian on tarkoitus muistaa kaikki ja auttaa käyttäjäänsä keskittämään huomionsa oikeisiin asioihin .
