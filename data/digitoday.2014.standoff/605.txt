Pankeilla yhä pulmia — Nordea porskuttaa
Viime päivien ongelmat eri pankkien tietoliikenteessä jatkuvat jossain määrin .
Kaikki ongelmat eivät välttämättä johdu verkkohyökkäyksestä .
OP-ryhmä tiedotti tiistaina , että vaikka sen palvelut ovat pääosin käytössä , yksittäiset häiriöt ovat edelleen mahdollisia .
Lisäksi ulkomailla olevilla asiakkailla voi olla yhä vaikeuksia päästä OP:n verkkopalveluun .
Kortit kuitenkin toimivat sekä kotimaassa että ulkomailla .
OP on ollut enemmän tai vähemmän jatkuvan palvelunestohyökkäyksen alla jo melkein viikon ajan .
Danske Bank puolestaan tiedotti hetki sitten , että " aiemmin päivällä esiintyneet ajoittaiset häiriöt verkkopalveluihin kirjautumisessa ovat ohi .
Seuraamme tehostetusti palveluiden toimivuutta " .
Häiriöt koskivat verkkopankkiin kirjautumista ja verkkomaksuja .
Danske kertoi jo maanantaina ongelmista palveluissaan , mutta yhtiö ei ollut löytänyt vahvoja viitteitä siitä , että kyseessä olisi palvelunestohyökkäys .
Danske kuvaili ongelmaa järjestelmätekniseksi häiriöksi .
Nordea joutui hetkellisen palvelunestohyökkäyksen kohteeksi viime viikolla , mutta on sen jälkeen toiminut normaalisti .
Viestintävirasto on julkaissut artikkelin , jossa kerrotaan selvällä suomen kielellä , mikä palvelunestohyökkäys oikein on .
Näistä hyökkäyksistä voi olla paljonkin haittaa uhreille , mutta ne eivät vaaranna tietoja tai verkkopankkien tapauksessa rahoja .
