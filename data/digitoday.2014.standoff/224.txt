Asenna omalla vastuulla : Pohjois-Korean Mac-käyttöjärjestelmä vuosi verkkoon
Pohjois-Korean kehittämä Mac OS X -käyttöjärjestelmän kopio on nyt asennettavissa tietokoneisiin myös lännessä .
Sen käytössä kannattaa kuitenkin olla varovainen .
Maailmalla on harvinainen tilaisuus kokeilla Pohjois-Koreassa tietokoneille kehitettyä käyttöjärjestelmää .
Käyttöjärjestelmän asennustiedosto on vuotanut verkkoon , joten sen voi periaatteessa asentaa tietokoneelleen , kertoo verkkosivusto North Korea Tech .
Pohjois-Koreassa tietotekniikkaa opettanut yhdysvaltalainen Will Scott on julkaissut käyttöjärjestelmästä useita ruutukaappauksia .
Suomennettuna Punatähdeksi kääntyvän järjestelmän 3.0-versio perustuu Linuxiin , mutta muistuttaa paljon Applen Macbookien Mac OS X:ää .
Käyttöjärjestelmän päänäkymässä on alareunassa muun muassa Macbookeista tuttu sovellusvalikko .
Sivuston mukaan aiempi Punatähden 2.0-versio muistutti Microsoftin Windows 7 -käyttöjärjestelmää .
Ilmeisesti Punatähti ei kuitenkaan ole kovin laajassa käytössä edes Pohjois-Koreassa , vaan yleisimmin tietokoneilla käytetään Windows XP:tä .
Chaos Computer Congress -tapahtumassa Punatähti 3.0 -käyttöjärjestelmää esitellyt Scott arvelee , että se on käytössä ehkä teollisuuteen liittyvissä järjestelmissä .
Linkki torrent-tiedostona Red Star 3.0 -käyttöjärjestelmän asennustiedostoon julkaistiin ensin Pastebin-verkkopalvelun viestissä .
Suora linkki tiedoston lataukseen löytyy myös Gizmodo-verkkolehden jutusta .
Asennuksen kanssa kannattaa kuitenkin olla varovainen .
Sen koko on 2,5 gigatavua , joten se on selvästi suurempi kuin perinteiset Linux-asennustiedostot , eikä sen tarkasta sisällöstä ja mahdollisista takaporteista ole tarkkaa selkoa .
Joka tapauksessa kirjoitetun korean kielen taito käyttöjärjestelmän käytössä tarpeen .
