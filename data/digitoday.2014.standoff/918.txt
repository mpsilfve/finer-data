Uber ja Kalifornia sekoilevat auton rekisteröinnissä
Kovaa vauhtia paisuva kyytienvälityspalvelu Uber sekoili Kaliforniassa .
Se peruutti ajo-oikeuden parilta tusinalta kuljettajalta ja tiedotti heti perään , ettei se peruutakaan ajo-oikeuksia .
Uberin sekoilu liittyy Kalifornian liikenneviraston DMV:n ( Department of Motor Vehicles ) aikaisempaan ilmoitukseen , jossa se ilmoitti , että auto , jota käytetään mihin tahansa kaupalliseen tarkoitukseen , on rekisteröitävä kaupalliseksi ajoneuvoksi .
Ilmeisesti DMV:n tiedotuksen perusteella ainakin pari tusinaa Uber-kuljettajaa kiirehti rekisteröimään autonsa kaupallisiksi ajoneuvoiksi , PCMag kirjoitti .
Jostain syystä Uber kuitenkin peruutti näiden kuljettajien ajo-oikeuden .
Peruutusilmoituksen mukaan Uber X -palvelussa ei voi olla kaupalliseen käyttöön rekisteröityjä autoa .
Kuljettajien saamassa sähköpostissa heitä kehotettiin muutamaan autonsa rekisteröinti yksityiseksi .
Gizmodolle lähettämässään vastuksessa Uber , joka ei kiistänyt aikaisempaa viestiään , sanoo aivan muuta .
Sen mukaan on kokonaan auton omistajan oma asia eikä Uberin politiikkaan kuulu perua palvelun ajo-oikeutta vaikka kuljettaja rekisteröi autonsa kaupalliseksi ajoneuvoksi .
DMV puolestaan veti takasin tulkintansa auton rekisteröinnistä kaupalliseen käyttöön .
Sen määräys perustui suoraan vuoden 1935 liikennelakiin , mutta siihen tullut sekä lainsäädännöllisiä muutoksia että Kalifornian Public Utilities -komission määräyksiä , jotka koskevat kimppakyytejä .
DMV myöntää olleensa liikkeellä etuajassa , mutta ei myönnä suoraa virhettä .
Se sanoi asian vaativan vielä lisäanalyysiä .
