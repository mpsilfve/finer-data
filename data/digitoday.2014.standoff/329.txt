Asiakkaiden wlaneista nuivaillut hotelliketju sai tyrmäyksen
Yhdysvaltain viestintäkomissio FCC varoitti tiistaina hotelleja ja muita organisaatioita estämästä henkilökohtaisen langattoman lähiverkon käyttöä .
Se sanoi estämisen olevan laitonta ja johtavan raskaisiin sakkoihin .
– Valvontavirasto on havainnut huolestuttavan trendin , jossa hotellit ja kaupalliset toimijat estävät kuluttajia käyttämästä omia wlan-palveluita tiloissaan , FCC sanoi verkkosivuillaan .
FCC:n varoituksessa viitataan suoraan Marriott-hotelliketjun Tenneseen Gaylord Opryland Hotel & Convention Centerissä harjoittamaan vapaassa käytössä olevien radioyhteyksien estoon , vaikka ne eivät aiheuttaneet mitään uhkaa .
Marriott on suostunut maksamaan 600\_000 dollarin sakot Tennesseen estoista .
FCC varoitus tyrmää täysin Marriottin ja hotelliyhdistyksen hakeman luvan estää vieraiden omat wlan-yhteydet .
Nykyään lähes kaikilla hotellivierailla on älypuhelin .
Se voi toimia wlan-palvelupisteenä usealle tietokoneelle , jotka voivat sitä kautta olla yhteydessä internetiin .
Tämä ohittaa tehokkaasti hotellien maksulliset viestiyhteydet .
