Tietomurto kampittaa vieläkin : Sony ei saa lukuja kasaan ajoissa
Sony pyytää japanilaisviranomaisilta lykkäystä tilivuoden kolmannen neljänneksen tulostietojen raportointiin .
Sony anoo lykkäystä , koska viime marraskuun rampauttava verkkohyökkäys Sony Picturesia ( SPE ) vastaan on pitänyt joitakin sen tietojärjestelmiä pimeänä tähän päivään saakka .
Ne saadaan pystyyn vasta ensi kuussa .
– Useimmat SPE:n taloudelliset ja tilinpidon sovellukset ja monet muut kriittiset it-sovellukset eivät palaa toimintaan ennen helmikuun alkupuolta johtuen tuhon ja ja häiriön laajuudesta sekä tarpeesta välttää lisävahinko käynnistämällä toimintoja liian aikaisin , Sonyn anomuksessa ( pdf ) sanotaan .
Tuloksen raportoinnin takaraja on 16. helmikuuta .
Sony pyytää lykkäystä maaliskuun loppuun asti .
Sony aikoo kyllä edelleen antaa tietoja tuloksestaan ja järjestää tulospuhelun analyytikoille 4. helmikuuta , kuten alun perin oli tarkoituskin .
Kolmannesta neljänneksestä annetaan silloin ennuste niin kattavasti kuin suinkin on mahdollista .
Japanilaisyhtiö vahvisti aiemman käsityksensä , että tietomurrolla ei ole juurikaan vaikutusta yhtiön koko tulokseen .
