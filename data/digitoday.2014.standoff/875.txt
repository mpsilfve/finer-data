Turkki sai korkean tason tuomion Twitter-kiellosta — muuttaako mitään ?
Tärkeä turkkilainen tuomioistuin on vahvistanut Twitterin estämisen olevan lain vastaista .
Mutta sekään ei ole tae palvelun pikaisesta palauttamisesta .
Turkin perustuslakituomioistuin määräsi mikroblogipalvelu Twitterin estämisen kansalaisilta olevan perustuslain vastaista .
Keskiviikkoisen päätöksen mukaan kielto loukkaa turkkilaisten oikeutta ilmaisunvapauteen .
Oikeus määräsi yksimielisesti , että Turkin hallituksen on palautettava pääsy 20. marraskuuta estettyyn Twitteriin .
Toistaiseksi tilanne ei kuitenkaan näytä muuttuneen .
Tilannetta ei auta , että Twitterin suurimpiin vastustajiin lukeutuu pääministeri Recep Tayyip Erdogan .
Toinen oikeus oli jo useita päiviä sitten puoltanut Twitterin sallimista , mutta sillä ei ollut vaikutusta palvelun saatavuuteen .
Twitterin ohella Turkki on kieltänyt Youtuben sen jälkeen , kun palveluissa julkaistiin maan hallintoa arvostelevaa sisältöä .
Perustuslakituomioistuimen päätöksestä kirjoitti muun muassa Los Angeles Times .
Päivitys : Turkin viestintäviranomainen on lehtitietojen mukaan perunut Twitter-kiellon , ja palvelu on palaamassa kansalaisille .
