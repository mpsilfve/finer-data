Silkkitien haastaja suljettiin heti — pysyykö kiinni ?
Uusi alamaailman verkkokauppa Utopia joutui heti Hollannin poliisin kynsiin .
Mutta pidätyksistä ei ole tietoa .
Hollannin poliisi iski alamaailman verkkokauppaan nimeltä Utopia , muun muassa PC World kertoo .
Kaupassa myytiin laittomia hyödykkeitä , joita viranomaiset eivät täsmentäneet .
Hollannin syyttäjänviranomainen ei myöskään kertonut , pidätettiinkö iskussa ketään .
Utopia avasi ovensa vasta viime viikolla ja siitä oli ilmeisesti tarkoitus tulla kilpailija Silk Road -verkkokaupalle , jossa välitettiin – ja välitetään edelleen – muun muassa huumeita .
Myös Silk Road on ollut viranomaisten hampaissa , ja perustajaksi epäilty Ross Ulbricht on muiden muassa pidätetty ja häntä odottaa jopa elinkautinen vankeus .
Mutta koska Silk Road ponnahti kaikesta huolimatta uudelleen pystyyn , lienee Utopian julistaminen kuolleeksi myös ennenaikaista .
Utopia pyrki Silk Roadin tavoin piilottelemaan nimettömyyttä varjelevassa Tor-verkossa .
Utopian keskustelupalsta on ainakin toistaiseksi jatkanut toimintaansa .
