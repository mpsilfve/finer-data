Huawei ratsastaa älypuhelimilla ja vauhtiverkoilla
Huawei hyötyi viime vuonna Kiinan langattomien yhteyksien nopeuttamisesta .
Yhtiön älypuhelinmyynti kasvoi kahdeksan prosenttia edellisvuodesta .
Kiinan suurin älypuhelinten ja verkkolaitteiden valmistaja Huawei kertoi myyntinsä kasvaneen viime vuonna kahdeksan prosenttia edellisvuodesta , kun yhtiö myi entistä enemmän älypuhelimia ja hyötyi kiinalaisoperaattoreiden investoinneista nopeampiin verkkoihin .
Huawein myynti paisui viime vuonna 238–240 miljardiin juaniin ( noin 29 miljardia euroa ) .
Yhtiön tiedotteen mukaan tilintarkistamaton liikevoitto liikkui 28,6 miljardin juanin ja 29,4 miljardin juanin välillä ( noin 3,5 miljardia euroa ) .
Huawei ei ole pörssilistattu .
Kiina on siirtymässä neljännen sukupolven langattomiin palveluihin .
Maan viranomaiset antoivat viime kuussa lisenssit kaupallisiin 4G-palveluihin kolmelle valtio-omisteiselle yhtiölle .
Yksi lisenssien saajista on matkapuhelinoperaattori China Mobile , joka on käyttäjien määrällä laskettuna maailman suurin puhelinyhtiö .
– Näkymämme 4G:n kehittämisessä ovat edelleen hyvät , arvioi Huawein rahoitusjohtaja Cathy Meng tänään Pekingissä .
Meng ennakoi , että Huawein myynti kasvaa vuosittain kymmenen prosenttia tästä vuodesta lähtien .
Yhtiö aikoo investoida 500 miljoonaa dollaria 5G -tutkimukseen vuoteen 2018 mennessä .
