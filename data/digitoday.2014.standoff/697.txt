Facebookin Sandberg kieltäytyi Googlen palkkaamiskiellosta
Facebookin varatoimitusjohtaja Sheryl Sandberg ei suostunut kahden Googlen johtajan ehdotuksiin rajoittaa työntekijöiden palkkaamista ja palkkioita .
Googlen johtajat lähestyivät Facebookin Sheryl Sandbergia kahteen otteeseen vuonna 2008 , selviää maanantaina julkistetuista oikeuden asiakirjoista Piilaaksossa .
Sandbergin jo aikaisemmin antama lausunto liittyy kanteeseen , jonka liittovaltion tuomari Lucy Koh hyväksyi ryhmäkanteeksi viime lokakuussa .
Varsinaisen oikeudenkäynnin on määrä käynnistyä toukokuussa .
Sekä Facebook että Google kieltäytyvät kommentoimasta asiaa , Cnet uutisoi .
Ryhmäkanteessa Googlea ja useita muita Piilaakson suuria teknoyrityksiä syytetään keskinäisistä sopimuksista , joilla osapuolet pyrkivät rajoittamaan työntekijöiden palkkaamista toisiltaan ja pitämään palkkakuluja alhaalla vuosina 2005 – 2009 .
Kanteen ovat nostaneet entiset työtekijät , joiden mukaan palkkakartellissa mukana olleet yritykset edelleen hyötyvät siitä .
Ryhmäkanteen vastaajina ovat Adobe , Apple , Google , Intel , Intuit , Lucasfilm ja Pixar .
Kanne kohdistuu yrityksiin , jotka olivat liittovaltion oikeusministeriön vuoden 2009 kilpailunrajoitustutkinnan kohteina .
Yritykset sopivat oikeusministeriön tutkinnan ja sitä seuranneen siviilikanteen syyskuussa 2011 , jolloin ne lupasivat luopua palkkauskartellista .
