Mitä ihmettä : Nytkö Gmail taas toimii ?
Kiinan Gmail-esto näyttää hellittäneen nopeasti .
Sanoiko joku kovan sanan ?
Googlen sähköpostipalvelun kuristus hellitti Kiinassa tiistaina , muun muassa Financial Times ( maksumuurin takana ) raportoi .
Gmail palasi siihen tilaan , missä se oli ennen 27. joulukuuta .
Eli suoraan palveluun ei pääse , mutta sitä voi käyttää eri sähköpostisovelluksilla esimerkiksi imap- ja pop3-protokollien kautta .
Neljä päivää kestäneen sulun syytä ei tiedetä , mutta moni syytti siitä Kiinan nettisensuuria eli " suurta palomuuria " .
Yhtä lailla on arvailun varassa , miksi Gmail nyt palautui käyttäjille .
On tosin hieman varhaista sanoa , onko palautuminen pysyvää .
Lisäksi vastaavat katkot tulevaisuudessa ovat mahdollisia .
Jos oletetaan , että Gmail joutui entistä ankaramman sensuurin kouriin , voidaan palautuksesta esittää maallikon arvaus .
Gmail saattoi olla tärkeä väline joillekin käyttäjille , jotka ovat suhteellisen korkealla Kiinan poliittisessa hierarkiassa .
Kenties heiltä kantautui painava pyyntö Gmail-eston löysäämiseksi .
FT huomauttaa , että Gmail-estoa protestoi Kiinassa varsikin ylempi yhteiskuntaluokka , joten mahdollisesti arvauksessa on jotain perää .
Ehkä .
