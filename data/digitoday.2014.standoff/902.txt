Vapaaottelun jakaminen käymässä kalliiksi — 23 miljoonan euron korvausvaade
27-vuotias amerikkalaismies tallensi ja jakoi yli 120 vapaaottelutapahtumaa piraattisivustoilla .
Nyt häneltä vaaditaan miljoonakorvauksia .
Kaikkiaan 124 UFC-vapaaottelutapahtumaa tiedostojenjakosivustoille ladannut newyorkilaismies on saanut 23,3 miljoonan euron korvausvaatimukset toiminnastaan , kertoo piratismia seuraava Torrentfreak-verkkosivusto .
Secludedly-käyttäjänimellä tunnettu 27-vuotias mies välitti tallenteensa Kickass Torrents- sekä Pirate Bay -sivujen kautta .
Miehen viimeinen lataus on tammikuulta .
Tämän jälkeen uusia tiedostoja ei ole näkynyt .
Miestä syytetään muun muassa tekijänoikeusrikoksesta , petoksesta sekä sopimusrikkomuksesta .
Syytteen on nostanut UFC:n emoyhtiö Zuffa , joka vaatii vaatii korvauksia 79\_000 euroa tallenteelta sekä 9,8 miljoonaa euroa aiheutetusta potentiaalisesta vahingosta .
Lisäksi miestä vaaditaan maksamaan myös viestintälakien rikkomisesta .
Secludedly otti vastaan lahjoituksia Paypalin kautta " rahoittaakseen ohjelmien tallentamisen ja tarjolle asettamisen " jatkossakin .
Torrentfreakin tietojen mukaan mies asuu vanhempiensa kotona .
