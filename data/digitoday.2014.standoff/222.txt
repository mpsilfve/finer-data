" Täysin perätöntä " - Netflix kiistää epäilyt uusista maarajoituksista
Tv-sarjojen ja elokuvien suoratoistopalvelu kiistää jyrkästi kiristäneensä vpn-estoja — ja muotoilee epäselvästi nykyisen käytäntönsä .
Netflix kommentoi äskettäistä väitettä , jonka mukaan se on alkanut estää asiakkaiden vpn-yhteyksiä voimakkaammin siellä täällä .
Vpn-yhteydet ovat tapa päästä käsiksi Netflixin Yhdysvaltain palvelun sisältöön ulkomailta .
Palvelu kiisti kaiken toimittajatapaamisessa CES-messuilla .
– Väitteet , että olisimme muuttaneet linjaustamme vpn:n suhteen , ovat vääriä , tuotejohtaja Neil Hunt vakuutti Cnetin mukaan .
Netflixin viestintä- ja teknologiajohtaja Cliff Edwards lisäsi , että media tarttui yhteen väitteeseen , joka oli perätön .
Uutisissa puhuttiin muun muassa UnoDNS:n , Unblockusin ja TorGuardin havainneen pienen määrän epätavallisia vpn-estoja Netflixin yhteyksissä .
Vpn:n käyttö on ollut kielletty Netflixin käyttöehdoissa , mutta sellaisten palvelujen avulla on silti voinut päästä Netflixiin .
Ei kuitenkaan aina , sillä yhtiö on huomauttanut hyödyntävänsä alan normaaleja keinoja vpn-yhteyksien torjumiseksi .
Hunt muotoili asian CES-messuilla näin :
– Ihmiset , jotka käyttävät vpn:ää päästäkseen palveluumme [ maantieteellisen ] alueen ulkopuolelta , huomaavat , että se toimii edelleen täsmälleen niin kuin aina ennenkin .
Ota tästä sitten selvää .
