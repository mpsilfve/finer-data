Googlen 7 teesiä : Näin viedään 80 prosenttia Office-käyttäjistä
Google aikoo viedä suurimman osan Office-yrityskäyttäjistä .
Yhtiön johtaja Amit Singh valotti keinoja Business Insiderille .
Ohjelmistoyhtiö Google aikoo viedä suurimman osan Microsoftin Office-käyttäjistä .
Googlen yritysliiketoiminnan johtaja Amit Singh kertoi Business Insiderille , millä keinoin yritys aikoo saada otteen Microsoftin asiakaskunnasta .
Google tarjoaa sovelluksistaan maksullisia versioita organisaatioille .
Yhtiöllä on tätä varten At Work -divisioonansa .
Sen tarjoama Google Apps for Work -ohjelmistopaketti pyrkii saamaan hallitsevan aseman toimisto-ohjelmamarkkinoilla .
Singhin esittelemät teesit Googlen ohjelmiston levittämiseksi ovat :
- Varmistu , että Googlen ohjelmat tarjoavat 85—90 prosenttia Officen ominaisuuksista .
- Älä välitä jäljelle jäävistä 10—15 prosentista .
- Office-tiedostomuotoa on tuettava ensiluokkaisesti sekä luettaessa että tallennettaessa
- Googlen sovelluksia ei markkinoida Officen tilalle , vaan rinnalle .
Käytön aloittaneet luopuvat Officesta ennen pitkää .
- Kouluta käyttäjistä tehokäyttäjiä , käyttäjät tulevat sovelluksista riippuvaisiksi ja jakavat vinkkejä ja tietoa eteenpäin .
- Tarjoa myös muita Googlen tuoterepun tuotteita , esimerkiksi videoneuvotteluohjelmia .
- Osoita pilvityöskentelyn edut mobiilikäyttäjille , samalla saadaan pc:t korvattua mobiililaitteilla .
Suomessa muun muassa Yle on siirtynyt Googlen ohjelmistojen käyttöön .
