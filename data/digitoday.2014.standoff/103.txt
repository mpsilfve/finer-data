Intelin mobiili 4,2 miljardia dollaria punaisella — toivo elää silti
Intelin mobiiliyksikkö teki 4,2 miljardia dollaria tappiota vuonna 2014 .
Suoritinvalmistaja uskoo mobiiliyksikön pystyvän tänä vuonna parempaan .
Mobiilisiruissa Intel on ollut aina jälkijunassa .
Nyt se luottaa uuteen SoFIA -nimeä käyttävään edulliseen mobiilisiruun , josta on tehty 3G-puhelimiin sertifioitu sovellus- ja kantataajuussiru .
Lte-versio on vielä työn alla .
Intelin mobiiliyksikkö teki loka–joulukuussa 1,1 miljardia dollaria tappiota , mikä nosti koko vuoden tappion 4,2 miljardiin dollariin .
Yksikkö tekee siruja matkapuhelimiin ja taulutietokoneisiin .
Jopa yksikön liikevaihto meni pakkaselle , sillä Intel antoi tukiaisia yrityksille , jotka suostuivat käyttämään sen vanhempia ja kalliimpia siruja .
Toimitusjohtaja Brian Krzanich , joka vannoo yhtiön sitoutuneen mobiilisektoriin , oli tyytyväinen siihen , että tukiaisilla oli saatu myytyä suorittimet 46 miljoonaan tablettiin .
Hän uskoo , että tukiaisten kutistuminen tänä vuonna parantaa yksikön tulosta .
Krzanichin mukaan mobiiliyksikön kuluja leikataan tänä vuonna 800 miljoonalla dollarilla .
Yksikön yhdistämisestä osaksi pc-yksikköä tämän vuoden alkupuolella on tiedotettu jo aikaisemmin .
Asiasta kirjoittanut FierceWireless viittasi Bloombergin kokoamiin tietoihin , joiden mukaan Intelin mobiiliyksikön tappio oli niin suuri , että vain Qualcomm ja Taiwan Semiconductor Manufacturing tekivät tappiota suuremman positiivisen tuloksen .
