Yahoon haittamainokset luultua isompi uhka
Yahoo korjasi arviotaan haitallisista mainoksista huonompaan suuntaan .
Cisco puolestaan uskoo hyökkäyksen olleen vain osa paljon laajempaa rikosvyyhtiä .
Internet-portaali Yahoo päivitti tietojaan äskettäisestä verkkohyökkäyksestä , missä yhtiön sivuille ujutettiin haitallisia mainoksia .
Aiemmin Yahoo oletti vaarallisia mainoksia näytetyn alkaen 31. joulukuuta ja päättyen 3. tammikuuta .
Nyt yhtiö sanoo tietävänsä , että käyttäjiä altistui vaaralle jo 27. joulukuuta .
Lisäksi mainoksia esitettiin luultua laajemmin .
Vaikka suurin osa altistuneista on eurooppalaisia , " pieni murto-osa " muitakin käyttäjiä saattoi joutua vaaraan , Yahoo kirjoitti tukisivuillaan .
Hyökkäyksestä alun perin kertonut tietoturvayritys Fox IT huomautti jo yli viikko sitten , että hyökkäys saattoi alkaa aiemmin kuin 31. joulukuuta .
Yahoon mukaan hyökkäys onnistui murretun ja nyt suljetun tilin avulla .
Viranomaiset tutkivat tapausta .
Haitalliset mainokset johtivat klikattaessa sivuille , jotka yrittivät asentaa uhrin tietokoneelle erilaisia haittaohjelmia Javan haavoittuvuuksien avulla .
Cisco Systemsin mukaan mainosisku näyttää olleen osa huomattavasti isompaa verkkorikosten sarjaa , jonka juuret ylettävät marraskuun loppuun ja joka saattaa jatkua edelleen .
Mainoshyökkäyksessä käytetyt verkkosivut linkittyvät Ciscon mukaan satoihin muihin sivuihin , joita on käytetty rikollisessa toiminnassa .
