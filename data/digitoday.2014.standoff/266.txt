Android otti merkittävän voiton iPhonesta liikenteen määrässä
Android-älypuhelimet ovat ensimmäistä kertaa ohittaneet iPhonet mainosliikenteen määrässä .
Liikevaihdolla mitatussa markkinaosuudessa iPhonella on edelleen 10 prosenttiyksikön etumatka .
Tänä vuonna 14 miljardiin dollariin kasvava mobiilimainonta jaellaan yhä useammin Android-laitteiden kautta .
Ne jo ohittivat loka-joulukuussa iPhonen liikennemäärissä , selviää Opera Mediaworksin 60 miljardin sivunäytön ja 425 miljoonan käyttäjän tietokannasta .
Vuoden viimeisellä kvartaalilla Android-puhelinten osuus mobiilimainosnäytöistä oli 36 prosenttia ja iPhonen 28,7 prosenttia .
Applen iPad-tablettien ansiosta iOS otti silti kaikista mobiilimainoksista enemmistön , 43 prosenttia .
Android-laitteiden osuus oli 38 prosenttia .
Liikevaihdossa iPhonen markkinaosuus oli 40 ja Android-puhelinten 30 prosenttia .
Kun mukaan lasketaan tabletit , iOS otti kaikkiaan rahasta 56 ja Android 32 prosenttia .
Nokian Lumia Windows Phone -laitteet ovat lisänneet osuuttaan myydyistä puhelimista , mutta Opera Mediaworksin tilastoissa niiden osuus jää vielä pilkun oikealle puolelle .
Windows Phone -puhelimien osuus mainosnäytöistä oli 0,49 prosenttia ja rahasta 0,35 prosenttia .
Symbian-kantakin on paljon suurempi .
Symbianin osuus liikenteestä oli 4,21 prosenttia ja liikevaihdosta 0,84 prosenttia .
IPhonen ja iPadin osuus mainosrahasta on niin edelleen niin vahva , että kaikki muut joutuvat tyytymään osuuteen , joka on pienempi kuin niiden osuus mainosnäytöistä , TechChrunch kirjoitti .
Mobiilimainososuudet loka-joulukuussa Opera Mediaworksin mukaan .
