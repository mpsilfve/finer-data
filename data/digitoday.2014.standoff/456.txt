Google poisti laajennuksia : Roskapostittajat ja haitaketuottajat ostavatselaimia
Google on poistanut verkkokaupastaan kaksi Chrome-selaimen laajennusta , joiden tekijät olivat myyneet ne roskamainosketjuille .
Selainten laajennuksista on tullut uusi tapa tunkea mainoksia ja mahdollisesti myös haittaohjelmia ihmisten tietokoneille .
Viime viikolla julkisuuteen nousi kaksi tapausta , joissa Chrome-selaimen lisäohjelmien tekijät olivat myyneet laajennukset tai maksua vastaan lisänneet koodia ohjelmien päivityksiin .
Google , joka ei tarkasta päivityskoodia , poisti nämä laajennukset Chrome Storesta , koska ne rikkoivat sopimusehtoja .
Selainlaajennuksilla Add to Feedly ja Tweet This Page oli yhteensä vain noin 100\_000 käyttäjää , mikä Googlen mittakaavassa on erittäin vähän .
Laajennuksiin päivitetty maksettu koodi , josta ei kerrottu käyttäjille , ryhtyi työntämään mainoksia käyttäjän näytölle satunnaisilla web-sivuilla .
Käyttäjät ovat protestoineet väkisin tungettuja mainoksia ja kummankin laajennuksen saama arvostus laski viidestä tähdestä yhteen .
Joulukuussa Google päivitti sopimusehtojaan niin , että laajennukset saivat esittää mainoksia vain yhdessä sivun kohdassa .
Google myös vaatii , että mainoksella on oltava selvä ja ymmärrettävä tarkoitus .
Sinänsä laajennusten julkaisijat voivat ihan laillisesti päivittää ohjelmia myös maksetulla koodilla , mutta myös uuden koodin täytyy noudattaa sopimuksen sääntöjä .
Yhteisömediassa maksettu koodi herätti kuhinaa , kun Add to Feedly -laajennuksen kehittäjä Amit Agrawal kuvasi omilla sivuillaan , kuinka hän oli myynyt laajennuksen tuntemattomalle ostajalle pienellä summalla .
Google poisti laajennukset sen jälkeen , kun Wall Street Journal otti siihen yhteyttä .
Lehden kirjoituksen mukaan myös suositumpia selainlaajennuksia on yritetty ostaa .
Sen mukaan käytäntö todennäköisesti ei rajoitu pelkästään Googlen Chrome-selaimeen .
Se viittaa Ghacks.netissä julkaistuun Martin Brinkmannin kirjoitukseen , jonka mukaan Wips.com oli ostanut Firefoxin Autocopy-nimisen laajennuksen ja lisännyt siihen koodia , joka seuraa käyttäjien selailua .
