Poliisi otti kiinni seksikiristäjät — " vain jäävuoren huippu "
Noin 60 ihmistä pidätettiin , kun Filippiinien poliisi iski seksikiristäjäjengiin .
Filippiinien poliisi on ottanut kiinni noin 60 ihmistä epäiltynä internetissä tapahtuneesta seksikiristyksestä .
Tapauksesta kertoo uutistoimisto AP esimerkiksi Yahoo Newsissa .
Jengiläiset houkuttelivat uhrinsa esiintymään intiimeissä kuvissa web-kameran edessä tai osallistumaan rivoihin keskusteluihin , minkä jälkeen heitä kiristettiin tallenteilla .
Suurin osa uhreista oli miehiä , joita houkuteltiin tekaistuilla viehättävien naisten Facebook-profiileilla .
Kiristys johti 17-vuotiaan skotlantilaispojan itsemurhaan viime heinäkuussa .
Tätä oli aiemmin uhkailtu sillä , että hänestä tehty videotallenne näytettäisiin ystäville ja sukulaisille .
Uhreja oli ympäri maailman , muun muassa Yhdysvaltain asevoimissa .
Uhrien määrästä ei ole tarkkaa tietoa , mutta Interpolin mukaan maailmanlaajuisilla seksikiristyksillä saattaa olla satoja tuhansia uhreja .
Kiristyssummat vaihtelevat yleensä 500 ja 15\_000 dollarin välillä .
Filippiinien poliisin mukaan pidätyksessä oli kyse " jäävuoren huipusta " .
Kiristäjärinkiin kuuluneita epäiltyjä sekä muita kiristäjärinkejä on vielä runsaasti vapaalla jalalla .
Tutkinta oli kansainvälinen , ja siihen osallistuivat myös Interpol , Yhdysvaltain turvallisuusministeriö sekä kolmen muun maan poliisit .
