Joko loppuvat junien kännykkäpulmat ?
Virve-verkko käyttöön
Ratkaisun ennakoidaan helpottavan matkapuhelinten kuuluvuutta junissa ja vahvistavan rautatieliikenteen turvaverkon luotettavuutta .
Junaliikenteen radiojärjestelmä Raili aiotaan vaihtaa viranomaisten Virve-verkkoon , liikenne- ja viestintäministeriö kertoo tiedotteessaan .
Raili perustuu gsm-r-verkkoon ja on ollut ongelmallinen kahdella tavalla .
Kaupalliset verkot ovat häirinneet gsm-r-puhelimien käyttöä , mikä on herättänyt pelkoja jopa junaliikenteen turvallisuudesta .
Toiseksi gsm-r-verkon käyttö on heikentänyt kaupallisten matkaviestinverkkojen junakuuluvuutta .
Ministeriö huomauttaa lisäksi , että Raili-verkon järjestelmät alkavat jo ikääntyä .
Nykyinen gsm-r-verkko on rakennettava kokonaan uudestaan vuoden 2018 loppuun mennessä .
Aikomuksena on ottaa Virve käyttöön siihen asti , kunnes päätös uudesta järjestelmästä on EU-tasolla tehty .
EU:ssa nimittäin ollaan miettimässä seuraajaa nykyiselle gsm-r-radiojärjestelmälle .
Virveltä odotetaan paitsi parempaa toimivuutta , myös rahan säästymistä .
Mutta EU-laki edellyttää uudenkin järjestelmän olevan gsm-r-pohjainen .
Tilanteen takia Suomi aikoo pyytää Euroopan komissiolta poikkeusta Virven käyttöönottamiseksi .
Ministeriön mukaan Virveen voidaan alkaa siirtyä heti , kun poikkeusta on pyydetty .
