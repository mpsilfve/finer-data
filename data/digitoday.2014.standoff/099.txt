Airbnb tarjoaa yösija Teslan S-mallissa 85 dollarilla
Teslan sähköautot ja Airbnb-vuokraus kiinnostavat trenditietoisia ihmisiä .
Arizonalainen mies kytki nämä trendit yhteen .
Phoenixissa Arizonassa on tarjolla Airbnb-majoituspalvelun kautta yösija Teslan Model S -autossa .
Loistoautoa tarjoava mies mainostaa autoaan Airbnb:n sivuilla maailman ensimmäisenä Tesla-hotellina .
Siinä on ilmapatja takaistuimella , mutta kaikille se ei sovi .
Ilmoituksen mukaan NBA-liigan koripalloilijat eivät ole tervetulleita , Engadget kirjoittaa .
85 dollarilla matkailija saa käyttää auton ilmastointia ja viihdejärjestelmää .
Lisävaloa on tarjolla kahdesta sähkökynttilästä .
Auto on lukittuna omistajan autotalliin , josta vuokraaja pääsee myös käyttämään talon keittiötä ja kylpyhuonetta .
Tesla-hotellin haittapuolena voi pitää sitä , että matkustajan on vapautettava yöpymispaikkansa aamulla , jotta auton omistaja pääsee ajamaan töihin .
