Samsung sai senaattorin kimppuunsa — liuta kysymyksiä televisiosta
Samsung veti samalla mukaan myös kilpailijansa LG:n , joka myöskin sai senaattorilta vastaavan kirjeen .
Kiitos , Samsung , kiitos .
Näin ehkä ajatellaan vihollisleirissä LG:ssä sen jälkeen , kun Samsungin älytelevisioiden käyttösopimuksen varoitus television puheentunnistuksesta valtasi mediat ympäri maailman .
Yhdysvaltalainen senaattori Al Franken ei niele Samsungin selitystä television harjoittamalle kuuntelulle , vaan keksi koko joukon lisäkysymyksiä , joihin hän toivoo vastauksia .
Franken haluaa muun muassa tietää , onko puheentunnistusyhtiö Nuance ainoa kolmas osapuoli , jolle Samsung lähettää television käyttäjän äänikomentoja .
Senaattori haluaa myös tietää , onko käyttäjän henkilökohtaisten tietojen kerääminen tarpeellista puheentunnistuksen käyttämiseksi .
Erilaisia kysymyksiä hän listasi kaikkiaan kahdeksan kappaletta ( pdf ) .
Lisäksi Franken lähetti samantapaisen kirjeen ( pdf ) myös toiselle korealaisvalmistajalle LG:lle .
– Olen huolissani , että Samsung/LG ei tällä hetkellä tarjoa kuluttajille tarvittavaa tietoa sen ymmärtämiseksi , miten Samsung/LG tai kolmannet osapuolet kohtelevat heidän puhetietojaan , senaattori kirjoittaa .
Koko kohu Samsungin älytelevisioista on sikäli yllättävä , että asia ei ole lainkaan uusi .
F-Securen Mikko Hyppönen tviittasi television kuuntelusta jo viime lokakuussa sen jälkeen , kun Brennan Center for Justicen eräs edustaja oli kavahtanut Samsungin käyttösopimusta .
