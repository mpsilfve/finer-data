Nokia yllätti iloisesti — liiketulos +28%
Nokia julkisti viime vuoden loka-joulukuulta odotuksia enemmän parantuneen liiketuloksen .
Myös liikevaihto kasvoi odotuksia enemmän .
Nokia aikoo maksaa osinkoa enemmän kuin vuosi sitten : 0,14 euroa .
Yhtiö tarjosi vuotta aiemmin 0,11 euron osinkoa .
Lisäksi viime vuonna maksettiin ylimääräistä osinkoa 0,26 euroa osakkeelta
Nyky-Nokian muodostavat Nokia Networksin eli aikaisemman Nokia Solutions and Networksin verkkotoimintojen lisäksi paikannus- ja karttapalvelujen Here ja patenttien Technologies .
Nokian tulosparannusta odotettiin , mutta se oli odotettuakin suurempi .
Nokian liiketulos ( ei-IFRS ) ylsi 524 miljoonaan euroon , kun sen ruotsalaisen ennustepalvelu SME Direktin keräämässä analyytikkoennusteessa sen arvioitiin nousseen vuodentakaisesta 409 miljoonasta eurosta 502 miljoonaan euroon .
Ylämäkeä oli 28 prosenttia .
Osakekohtainen tulos nousi 0,08 eurosta 0,09 euroon .
Ei-IFRS-luvuista on putsattu pois kertaluonteiset erät .
Suhteellista kannattavuutta mittaava bruttokateprosentti parani vuodentakaisesta 42,5 prosentista 43,5 prosenttiin .
Liikevaihtoa teknologiajätille kertyi neljänneksellä 3,8 miljardia euroa .
Analyytikot olivat ennakoineet sen kasvaneen 3,5 miljardista eurosta 3,7 miljardiin euroon .
Kasvua kertyi nyt yhdeksän prosenttia .
Verkkolaiteyksikön tuloksessa selvä parannus
Verkkolaiteyksikön Nokia Networksin tulos koheni selvästi viime vuoden lopussa .
Networksin liikevoitto ( ei-IFRS ) kasvoi loka–joulukuussa 470 miljoonaan euroon edellisvuoden vastaavan ajan 349 miljoonasta eurosta .
Ei-IFRS -luvuista on putsattu pois kertaluonteiset erät .
Networksin liikevaihto nousi 3,4 miljardiin euroon 3,1 miljardista eurosta .
Verkkolaitteiden liikevaihto kasvoi kolmetoista prosenttia 1,8 miljardiin euroon .
Palveluiden kasvu jäi kolmeen prosenttiin ja liikevaihtoa syntyi 1,6 miljardia euroa .
Liikevaihto lähes kaksinkertaistui Pohjois-Amerikassa kasvaen 514 miljoonaan euroon 263 miljoonasta eurosta .
Kasvun taustalla ovat suurten asiakkaiden lte-verkkohankkeet .
Muilla markkina-alueilla muutokset olivat suhteellisen vähäisiä lukuun ottamatta Latinalaista Amerikkaa , missä liikevaihto supistui yhdeksän prosenttia 308 miljoonaan euroon .
Yksikön kannattavuutta kuvaava liikevoittoprosentti koheni 14,0:aan vertailujakson 11,2:sta .
Verkkolaitteiden liikevoitto kasvoi peräti 85 prosenttia 220 miljoonaan euroon ja liikevoittoprosentti 12,5:een aiemmasta 7,6:sta .
Palveluiden liikevoitto sen sijaan supistui kaksi prosenttia 230 miljoonaan euroon ja liikevoittoprosentti laski 14,6:een 15,2:sta .
Nokia arvioi verkkolaiteyksikkönsä liikevaihdon ja liikevoittoprosentin laskevan kausiluonteisesti tämän vuoden ensimmäisellä neljänneksellä edelliseen neljännekseen verrattuna .
Koko vuoden liikevaihdon Nokia arvioi kasvavan ja liikevoittoprosentin olevan Nertworksin pitkän aikavälin vaihteluvälin 8–11 mukainen .
