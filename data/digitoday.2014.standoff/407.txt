Tässä on varmin tapa päästä ystävistä eroon Facebookissa
Kynnys katkaista ystävyyssuhde Facebookissa on matalin entisten lukiokavereiden kohdalla , tutkimus kertoo .
Miten kevyin perustein Facebook-kaverille annetaan kenkää ?
University of Denverissä tehtyjen kahden tutkimuksen mukaan se riippuu kavereista ja näiden tekemisistä .
Helpoiten ystävyyssuhde puretaan lukioaikaisiin ystäviin .
Seuraavaksi matalin kynnys on kaverin kavereiden , työkavereiden ja harrastekavereiden kohdalla .
– Ystävyys työkavereihin katkeaa usein tosielämän tapahtumien eikä Facebook-päivitysten vuoksi , väitöskirjantekijä Christopher Sibona sanoo yliopiston tiedotteessa .
Yleisesti ottaen Facebook-päivityksillä on kuitenkin merkitystä kaverisuhteille .
Toisen tutkimuksen mukaan yleisin syy katkaista suhteet on kärjekkäiden uskonnollisten tai poliittisten mielipiteiden julistaminen .
– Toinen suuri syy kaveristatuksen purkamiselle on tiheät , tylsät päivitykset , Sibona sanoo .
Toinen tutkimuksista valotti tunteita , joita hylkääminen Facebookissa herättää .
Tunteet luonnollisesti jylläävät sitä voimakkaampina , mitä läheisempi ystävä on kyseessä .
Neljä yleisintä tunnereaktiota olivat yllätys , harmi , huvittuneisuus ja suru .
Harmi ja suru olivat yleisempiä , jos jätetty oli läheinen ystävä .
