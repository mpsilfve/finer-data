Vangittu iPad-hakkeri voitti : Tuomio nurin
IPad-omistajien tietoja AT&T:n järjestelmistä kaivanut hakkeri voitti vetoomusoikeudessa .
Mutta päätöksen perustelu väisti kaikista seuratuimman kysymyksen .
Andrew " Weev " Auernheimerin jo käynnissä oleva yli kolmen vuoden vankeustuomio kumottiin vetoomusoikeudessa Yhdysvalloissa perjantaina .
Asiasta uutisoi muun muassa Washington Post .
Auernheimer oli osallisena vuoden 2010 tempauksessa , jossa osoitettiin teleyhtiö AT&T:n verkkosivujen onneton suojaus tietojen varastamista vastaan .
Todisteena hän nappasi verkosta noin 120\_000 iPad-ostajan sähköpostiosoitteet ja luovutti ne eteenpäin medialle .
Tekonsa – ja räävittömän persoonansa – myötä Auernheimeria on luonnehdittu sekä sankariksi että konnaksi .
Mediassa julkaistiin vain osa sähköpostiosoitteista ja nekin retusoituina .
Vankeustuomio säikäytti tietoturvapiireissä , koska tietoturva-aukkojen paljastaminen muuttui yhtäkkiä potentiaalisesti hyvin riskaabeliksi toiminnaksi .
Tuomion ajateltiin myös vaarantavan verkon turvallisuutta , jos tutkijat eivät enää uskalla tuoda löydöksiään muiden tietoon .
Tuomion taustalla oli myös vanha laki Computer Fraud and Abuse Act , jonka uudistamista on vaadittu pitkään .
Mutta vetoomusoikeus sivuutti kaiken tämän lähes kokonaan ja kumosi tuomion alkuperäisen oikeudenkäynnin teknisen virheen takia .
Vetoomusoikeus nimittäin katsoi , että Auernheimeria ei olisi pitänyt laittaa oikeuteen New Jerseyssä , koska mikään hänen hakkeroinnissaan ei liittynyt New Jerseyhyn .
On epäselvää , voidaanko Andrew Auernheimeria vastaan käynnistää uusintaoikeudenkäynti .
