Tietoturvavaaroilla on eroa : Tee näin , kun näet punaista
Kyberturvallisuuskeskus alkaa luokitella julkaisemansa tietoturvavaroitukset .
Varoituskolmion värikoodi kertoo heti , mistä on kysymys .
Kun tietoturvauhka on tarpeeksi suuri , Viestintäviraston Kyberturvallisuuskeskus julkaisee aiheesta erillisen varoituksen .
Tähän asti varoituksia ei ole kuitenkaan luokiteltu niiden aiheuttaman uhkan mukaan .
Nyt voimassa on uusi käytäntö , keskus kertoo .
Vastedes varoitukset kantavat joko punaista tai keltaista väriä .
Jos merkkikolmio on harmaa , varoitus ei ole enää voimassa .
Punainen tarkoittaa kriittistä ja keltainen vakavaa varoitusta .
– Kun " punainen " varoitus julkaistaan , sekä käyttäjien että palvelujen ylläpitäjien on ryhdyttävä korjaaviin toimiin välittömästi .
" Keltainen " varoitus puolestaan kertoo tilanteesta , jossa käyttäjien ja ylläpitäjien on noudatettava yleistä varovaisuutta tai valmistauduttava mahdollisiin korjaaviin toimiin , keskus kirjoittaa .
Tällä hetkellä ei ole voimassa yhtään varoitusta .
Edellinen varoitus koski WordPress-ohjelmiston haavoittuvuutta ja julkaistiin viime marraskuussa .
Viime vuonna Kyberturvallisuuskeskus julkaisi yhteensä kolme varoitusta .
Kaksi muuta koski Bash-komentotulkin Shellshock-haavoittuvuutta viime syyskuussa ja OpenSSL-salauskirjaston Heartbleed-aukkoa huhtikuussa .
