Solvauksia ja keskisormia : Entisen PayPal-pomon villi Twitter-putki jatkuu
Putken alkaessa hän oli vielä PayPalin palveluksessa .
Ei ole enää , mutta villit tviitit eivät ota loppuakseen .
Mitä tapahtui maksupalvelu PayPalin tuoreelle strategiajohtajalle Rakesh Agrawalille ?
Siitä kohistaan nyt teknologiamediassa , sillä hän on julkaissut Twitter-tilillään viikonloppuna sarjan viestejä , joista monia on mahdoton edes käsittää niiden lukuisten kirjoitusvirheiden vuoksi .
Osa viesteistä on tarpeeksi selviä : New Orleansin jazzfestivaalilla oleskellut Agrawal nimitti PayPalin viestintäjohtajaa Christina Smedleytä tarpeettomaksi keskiportaan pomoksi ja p*aksi .
Ilmeisen halventavalta vaikutti myös jotakuta Don-nimistä työntekijää kohtaan julkaistu viesti , jossa Agrawal nähtävästi vaati tälle potkuja .
Kesken tviittailun alle kaksi kuukautta strategiajohtajana toiminut Rakesh Agrawal otti loparit PayPalista , tai jos ei ottanut , sai potkut joka tapauksessa .
Hän on selittänyt kaiken johtuneen siitä , että hän ei osannut lähettää uudella puhelimellaan yksityisiä viestejä .
Mutta viestien yleinen taso oli kaiken kaikkiaan niin kehno , että on paikallaan kysyä , minkälaisessa tilassa mies oli viestejä lähettäessään .
Agrawal pyysi anteeksi muun muassa PayPalin johtajalta David Marcusilta ** .
Mutta Agrawal on jatkanut ahkeraa tviittailuaan myös sunnuntaina , tällä kertaa usean valokuvan kera .
Hän näyttää olevan varsin harmissaan siitä , että eräs kauppa New Orleansissa oli kiinni vaikeuttaen shoppailua .
Harmistus huipentuu kuvaan , jossa hän näyttää kaupan ikkunalle keskisormea .
Jonka takana on tosin merkillisen selvästi Yelp-yhtiön logo .
Sattumaa vai ei ?
Verkon arvostelupalvelu Yelpin historia liittyy PayPaliin sikäli , että Yelpin perustaja on entinen PayPalin insinööri ja hän kuuluu niin sanottuun PayPal-mafiaan , eli sarjaan maksupalvelun entisiä työntekijöitä , jotka ovat lähteneet luomaan uusia teknologiayrityksiä .
Missään vaiheessa ei ole ollut viitteitä , että Rakesh Agrawalin Twitter-tili olisi kaapattu , vaikka tämä vaihtoehto tuli ensimmäisenä mieleen hänen viestejä lukiessaan .
Johtajan Twitter-sekoilusta kirjoitti Business Insider , joka listaa jutussaan kaikki nekin tviitit , jotka Agrawal on jo poistanut tililtään .
