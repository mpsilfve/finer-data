Nettipoliisi Marko " Fobba " Forss nousi otsikoihin Kiinassa
Suomalainen nettipoliisi sai huomiota kiinalaisessa mediassa sunnuntaina .
Kiinan suuri uutistoimisto Xinhua julkaisi sunnuntaina suomalaisen nettipoliisin Marko " Fobba " Forssin haastattelun .
Helsinkiin päivätty sähköpostihaastattelu julkaistiin myös ainakin Shanghai Dailyssä ja Sina.comin uutisissa .
Vietnam Plus näyttää julkaisseen artikkelin vietnamiksi .
Haastattelu keskittyy Forssin uraan Suomen ensimmäisenä nettipoliisina ja kertoo myös myös nettipoliisitoiminnan kasvusta yhdestä noin 40 poliisihenkilöön .
Otsikkoon Xinhua oli nostanut Forssin toteamuksen , jonka mukaan poliisin läsnäolo internetissä vähentää kyberrikoksia .
Forss sanoo , että noin puolet nettipoliisin jutuista liittyy yli 18-vuotta täyttäneisiin henkilöihin .
– Jos meille valitetaan nettikiusaamisesta , kyselemme tapauksesta lisää ja tavallisesti lähetämme viestin kiusaajalle , sanoo Forss .
Forss kertoo myös , että yksi viesti poliisilta riittää lopettamaan kiusaamisen 95 prosentissa tapauksista .
– Tavalliset ihmiset eivät halua joutua poliisitutkinnan kohteeksi .
Forss sanoo myös , että Suomessa nettipoliisin toiminta perustuu samoihin lakeihin kuin reaalimaailmassa toimivien poliisien .
Hän kuitenkin myönsi , että joskus nettipoliiseille on hankaluuksia sovittaa lakeja sosiaaliseen mediaan .
Xinhuan haastattelussa ei mainita sitä , että Forss ilmoitti syyskuussa lähtevänsä kokoomuksen ehdokkaaksi ensi kevään edustakuntavaaleihin .
Xinhuan englanninkielinen artikkeli löytyy täältä .
