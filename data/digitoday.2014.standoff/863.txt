Twitter myöntyi estämään kiistatilejä Turkissa
Mikroblogipalvelu näyttää tulleen vastaan jo viikkoja kestäneessä kiistassa Turkissa .
Kaksi tiliä blokattiin .
Twitter on estänyt Turkissa pääsyn kahteen tiliin , joita on käytetty maan hallituksen arvostelemiseen .
Tileillä oli ilmeisesti julkaistu äänitallenteita , joissa Turkin pääministerin Recep Tayyip Erdogan väitetysti keskustelee poikansa kanssa suurten rahasummien piilottamisesta .
Kummallakin tilillä on Cnetin mukaan yli 400\_000 seuraajaa , ja tilit toimivat edelleen Turkin ulkopuolella .
Sunnuntain estot tehtiin joitakin päiviä sen jälkeen , kun Twitter suostui Turkin hallituksen vaatimuksiin sulkea joitakin tilejä .
Päätöksen taustat ovat epäselvät .
Twitter oli ollut kokonaan estettynä Turkissa korruptioviestien vuoksi , mutta esto purettiin oikeuden määräyksellä jo yli kaksi viikkoa sitten .
Tosin pääministeri on sen jälkeen sanonut , että Twitterin salliminen oli virhe .
Omissa tviiteissään Twitter on korostanut , ettei tilejä estetä ennen oikeuden määräyksiä .
Sellainen vaaditaan myös ennen kuin palvelu luovuttaa käyttäjätietoja .
