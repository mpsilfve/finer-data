Julkistaako Nokia tosiaan Lumioita MWC:ssä ?
Nokialta odotetaan useita uusia Lumia-julkistuksia Barcelonassa vajaan kuukauden päästä Mobile World Congress -messuilla .
Näin väittää Digitimes , mutta muualla uutiseen suhtaudutaan perin epäilevästi .
Nokian julkistuksista kirjoitti taiwanilainen Digitimes viitaten alihankintaketjun lähteisiin .
Näistä uutuuksista on spekuloitu jo ainakin marraskuusta lähtien .
Lähteiden mukaan MWC-tapahtumassa on tulossa muun muassa Lumia 1820 , jossa on todennäköisesti Qualcommin Snapdragon 805 -suoritin , 5,2 tuuman qHD ( 960 x 540 pikselin ) näyttö ja 3 400 mAh:n akku .
Lumia 1520 -lippulaivapuhelimesta on tulossa uusi versio , Lumia 1520 V .
Windows Phone 8.1 -käyttöjärjestelmään perustuvassa älypuhelimessa on määrä olla pienempi , 4,45 tuuman näyttö ja 14 megapikselin kamera .
Nokian uskotaan esittelevän myös kuuden tuuman näytöllä varustettua Lumia 1525-älypuhelinta .
Lehti sanoo toimitusketjun lähteisiin viitaten , että Nokian älypuhelintoimitusten pitäisi ylittää kvartaalin aikana 10 miljoonan raja sen jälkeen , kun matkapuhelinyksikkö on virallisesti siirtynyt osaksi Microsoftia .
Nokian julkistuksista spekuloi samoilla linjoilla muun muassa Pocket-lint .
Samat tuotenumerot esiintyvät myös GSMArenan jutussa .
Mutta ainakin The Verge teilaa Digitimesin uutisen perättömäksi .
The Vergen päätoimittaja julkaisi asiasta viestin Twitterissä .
Päivitys : Digitimesin uutinen voi olla väärä .
