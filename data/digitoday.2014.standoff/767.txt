Taiwanilaishuhu : Applen iWatch tulee alkusyksystä
Applen kauan odotettua älykelloa iWatchia aletaan valmistaa elokuun jälkeen , sanoo kiinankielinen Economic Daily News .
Se kertoo myös valmistajat ja tuotantomäärät .
Applen alihankkijat valmistautuvat 65 miljoonan iWatchin tilaukseen , väittää Digitimesin lainaama Economic Daily News .
Lehden mukaan iWatchin valmistaja on Quanta Computer , sirusuunnittelussa on mukana taiwanilainen Richtek , ja kosketusnäytöt tulevat TPK:lta .
Apple hoitaa sisäisesti iWatchin pääsuorittimen suunnittelun ja sen tuotanto annetaan Samsungin hoidettavaksi .
Huhun mukaan Apple haluaa komponentit toimitettavaksi elokuusta lähtien .
