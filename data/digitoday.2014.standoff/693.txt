Homoliittoja vastustanut Mozilla-pomo lupaa olla reilu
Brendan Eich puuttui häntä koskeneeseen arvosteluun puuttumatta kuitenkaan varsinaisesti itse asiaan .
Firefox-kehittäjä Mozillan tuore pääjohtaja Brendan Eich kirjoitti pitkällisen blogimerkinnän tuulettaakseen ilmaa työntekijöiden ja ulkopuolisten sovelluskehittäjien keskuudessa .
Eich joutui arveluttavaan valoon hlbt-piireissä ( homot , lesbot , biseksuaalit ja transihmiset ) ja muuallakin , koska hän lahjoitti vuosia sitten tuhansia dollareita homoliittoja vastustavalle lakiesitykselle ja sitä tukeneelle poliitikolle .
Asian toi esille ensimmäisten joukossa Firefox-kehittäjä Hampton Catlin , joka yhdessä miehensä kanssa vannoi lopettavansa kaikki Firefox-projektit vastalauseena Eichin nimitykselle .
Brendan Eich ei sano mitään homoliittojen vastustuksestaan tai ohjelmistokehittäjien protestista , mutta lupaa silti edistää kaikin puolin tasa-arvoista kulttuuria Mozillassa ja sen sidosryhmien keskuudessa .
– Tiedän , että sitoumuksestani tasa-arvoisuuden edistämiseksi ja hlbt-yksilöiden hyväksymiseksi Mozillassa on huolia .
Toivon tyynnyttäväni huolet ensiksikin tekemällä joukon sitoumuksia teille .
Mikä tärkeämpää , haluan tyynnyttää huolet toimien ja tulosten avulla , Eich kirjoittaa .
Pääjohtaja lupaa muun muassa sitoutua aktiivisesti tasa-arvoisuuteen " kaikessa , mitä teemme " palkkauksesta tapahtumiin ja yhteisön rakentamiseen .
Eich lupaa myös työskennellä hlbt-yhteisöjen kanssa oppiakseen , missä asioissa Mozilla on onnistunut ja missä ei .
Eich ilmaisee surunsa siitä , että hän on aiheuttanut tuskaa .
Hän ymmärtää joidenkin olevan edelleen skeptisiä hänen suhteensa , mutta Eich pyytää saada aikaa pönkittääkseen sanansa teoilla .
Mozillalla on jo entuudestaan tasa-arvoinen terveysetujen politiikka , eikä hän aio tehdä siihen huononnuksia .
