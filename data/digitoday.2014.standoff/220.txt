Macbookin voi vallata haittaohjelmalla - mahdoton poistaa
Applen Mac-koneista on löytynyt vakava tietoturva-aukko .
Hyökkääjä voi saada koneen hallintaansa haittaohjelmalla , jota on vaikea havaita ja mahdoton poistaa .
Applen Mac-tietokoneista on löytynyt tietoturva-aukko , jonka avulla hyökkääjä voi saada koneen hallintaansa .
Aukon löytänyt tietoturvatutkija Trammell Hudson on antanut hyväksikäyttömenetelmälle nimen Thunderstrike , sillä se käyttää hyväksi uudempien Mac-mallien Thunderbolt-liitäntää , kertoo muun maussa Ars Technica -verkkolehti .
Hyökkääjän on päästävä huomaamatta koneeseen käsiksi , jotta hän voi asentaa siihen haittaohjelman .
Asennus ei kuitenkaan vie kovin pitkää aikaa .
Hyökkääjän tarvitsee vain liittää esimerkiksi Macbookin Thunderbolt -liitäntään laite , jossa Thunderstrike-haittakoodi on valmiina odottamassa .
Tämän jälkeen hänen tarvitsee vain käynnistää Macbook .
Mac-tietokone asentaa käynnistyessään haittaohjelman suoraan Thunderbolt-liitäntään kytketyltä laitteelta .
Kaiken lisäksi Thunderstrike on käyttöjärjestelmän käyttäjätasoa syvemmälle menevä rootkit-ohjelma , eli se onnistuu piilottamaan itsensä käyttäjältä .
Thunderstrike asentuu osaksi tietokoneen laiteohjelmistoa , ja Hudsonin mukaan sitä on asennuksen jälkeen mahdoton poistaa edes laiteohjelmiston päivityksellä .
Thunderstrike vaihtaa laiteohjelmistosta Applen varmistuskoodin hyökkääjän laatimalla koodilla , joten vain hyökkääjä voi tehdä siihen muutoksia .
Toistaiseksi ei ole tietoa , onko aukkoa käytetty hyväksi , mutta toisaalta Thunderstrike-iskun havaitsemiseen ei ole myöskään valmiita työkaluja .
Hudsonin mukaan Apple on kuitenkin kehittämässä keinoa hyökkäyksen torjumiseksi .
