Koko liuta puhelimia Nokialta ?
Koodinimet kummastuttavat
Nokialta näyttäisi olevan tulossa roppakaupalla puhelimia yhtiöksi , jonka puhelinbisnes on juuri siirtymässä Microsoftille .
Usein oikeassa ollut Nokia-vuotaja evleaks listasi Twitterissä Nokian tulevien tuotteiden väitettyjä koodinimiä .
Tuttuun tapaansa hän ei vihjannut lainkaan , kuinka hän on tietonsa saanut .
– Nokian koodinimien yhteenveto : Ara , Leo , Moonraker , Onyx , Peridot , Superman , Tesla ja Vantage .
Ara on mielenkiintoisesti nimetty samalla tavalla kuin Googlen projekti Ara , joka käsittää modulaarisen ja palikoista koostettavan älypuhelimen .
Nokia on jo ottanut ensi askeleensa Googlen kehittämän Androidin maailmaan X-mallistollaan .
Toisaalta Cnetin mukaan Ara ja Leo voivat olla vain viittauksia filippiiniläiseen saippuasarjaan .
Moonraker saattaa olla viittaus James Bond -elokuvaan , myös Superman voi liittyä elokuviin .
Sekä Onyx että Peridot viittaavat mineraaleihin , joten ainakin niiden takana lienee kaksi saman sarjan laitetta .
Vantagesta tulee mieleen Aston Martin , mistä on taas suora mielleyhtymä James Bondiin .
Ehkä kiinnostavin nimistä on Tesla .
Voiko se olla viittaamatta Tesla-sähköautoihin , jotka ovat lukuisten ihmisten huulilla näinä päivinä ?
Ainakin Nokia on puskemassa voimakkaasti eri autoihin karttapalveluillaan .
Toki Tesla-autonkin nimi on laina keksijä Nikola Teslalta .
Vantage-laitteella voi olla enemmän yhteistä Teslan kuin esimerkiksi Moonrakerin kanssa .
Moni asia on epäselvä .
Jos kaikkien koodinimien taustalla todella on jokin laite , ilmestyvätkö ne kaikki , vai voiko osa jäädä prototyyppiasteelle ?
Entä mitkä laitteista ovat ehkä Windows-puhelimia ja mitkä vaikkapa Ashoja tai jopa aitoja Androideja ?
Ja panttaako Nokia näitä malleja vuoteen 2016 , jolloin yhtiö olisi taas vapaa tuomaan markkinoille omia laitteitaan , vai siirtyvätkö ne Microsoftille ?
Yhtiöiden välisen kaupan on määrä olla valmis tässä kuussa .
On myös mahdollisuuksien rajoissa , että yksi koodinimistä käsittää Nokialta odotetun älykellon .
