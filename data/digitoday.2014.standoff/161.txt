Google kieltäytyy muuttamasta etusivuaan : Se on neitseellinen !
Google vei Ranskan tietosuojapäätöksen oikeuteen suojellakseen pyhää etusivuaan verkossa , Wall Street Journal kertoo .
Internet-yhtiö Google vastustaa Ranskan tietosuojaviranomaisen määräystä , jonka mukaan yhtiön pitää julkaista hakukoneensa ranskalaisella etusivulla ilmoitus 150\_000 euron sakoista .
Heti hakunappien alle määrätyn ilmoituksen pitää olla esillä 48 tuntia ja olla fontiltaan vähintään koon 13 Arial .
Mutta Google pyysi hätäapua Ranskan korkeimmalta hallinto-oikeudelta valittaessaan myös sakoista .
– Tämä on jotain , mitä emme ole ikinä tehneet .
Google on aina pitänyt tuon sivun neitseellisessä tilassa , Googlea oikeudessa edustanut Patrice Spinosi sanoi Wall Street Journalin mukaan .
Sakko johtuu Googlen verkkopalvelujen kymmenistä yhteen nivotuista tietosuojakäytännöistä , jotka tietosuojaviranomainen CNIL on tulkinnut ihmisten tietosuojaa monin tavoin loukkaaviksi .
Google on ollut koko ajan täysin eri mieltä .
Ranskan kiista on osa huomattavasti laajempaa tietosuojasoppaa eri puolilla Eurooppaa , missä eri maat ovat sättineet Googlea tietosuojakäytäntöjen yhteen lyöttämisestä .
