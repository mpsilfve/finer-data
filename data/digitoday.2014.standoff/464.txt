Pelottava paljastus — Google Chrome jo kuukausia puhetta nauhoittavavakoilutyökalu
Vikaan tehtiin heti korjaus , mutta sitä ei julkaistu .
Hyödyntämällä Google Chromessa olevaa haavoittuvuutta ja yhdistämällä se puheentunnistukseen , mikä tahansa verkkosivu voi kuunnella tietokoneen mikrofonilla surffaajan tekemisiä ja keskusteluja .
Asiasta kertoo israelilainen web-kehittäjä Tal Ater blogissaan .
Ater ylläpitää Annyang-puheentunnistuskirjastoa
Asiasta uutisoi myös The Hacker News .
Hyökkäyksessä käytetään Chromessa olevaa puheentunnistusrajapintaa .
Kun https-salatulle sivulle on kerran annettu lupa käyttää puheentunnistusta , se tekee sen automaattisesti myös seuraavilla kerroilla sivulle saavuttaessa .
Sivu voi avata huomaamatta käyttäjälle näkymättömän selainikkunan , joka alkaa nauhoittaa .
Kun nauhoitus tehdään omassa ikkunassaan , ei Chromen välilehtitasolla näytettävää nauhoitussymbolia näy lainkaan .
Koska ikkuna jää auki , myös nauhoitus jää päälle , vaikka käyttäjä poistuukin mikrofonin aktivoineelta sivustolta .
Riittää , että Chrome on käynnissä .
Äänen kaappaaminen on puheohjauksen yleistymisen myötä aiempaa suurempi uhka .
Ihmiset tekevät hakuja ja navigoivat puhekäskyin , ja kaikki nämä tiedot voivat päätyä vääriin käsiin .
Tal Ater sanoo löytäneensä haavoittuvuuden jo lähes neljä kuukautta sitten ja ottaneensa yhteyttä Googleen syyskuussa .
Google teki korjauksen kahdessa viikossa , ja Tal Ater sai löydöksestään 30\_000 dollarin palkkion .
Oudon asiasta tekee se , että korjausta ei julkaistu .
– Puolitoista kuukautta myöhemmin kysyin , miksei korjausta julkaistu .
Vastaus oli , että standardiryhmässä pohditaan yhä , mikä on toiminnallisuuden oikea tapa toimia .
" Mitään ei ole vielä päätetty " , Ater kirjoittaa .
Ater huomauttaa myös , että toiminnallisuuden tarkat toimintatavat määriteltiin selvästi jo lokakuussa 2012 .
Korjauksen viivästyminen antaa sijaa monenlaisille epäilyille , sillä Yhdysvaltain viranomaisten tiedetään hyödyntävän nollapäivähaavoittuvuuksia , joista he saavat tiedon välittömästi .
Tal Aterin julkaisemassa videossa demonstroidaan , kuinka salakuuntelu toimii .
Yhdistettynä tekstintunnistukseen kaikki tietokoneen ääressä sanottu muuttuu tekstiksi , josta voi vaikkapa poimia avainsanoja .
