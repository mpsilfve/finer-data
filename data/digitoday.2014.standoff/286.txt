Teleyhtiöiden yhdysmaksut alenevat — ei riitä Viestintävirastolle
Elisan , Soneran ja DNA:n toisiltaan perimät yhdysliikennemaksut laskevat selvästi .
Vaikutus kuluttajahintoihin on epäselvä .
Suomen kolme suurinta teleoperaattoria Elisa , Sonera ja DNA alentavat selvästi yhdysliikennemaksujaan ensi syksystä lukien .
Operaattorit perivät toisiltaan näitä maksuja tukkuhintaan perustuen .
1. syyskuuta alkaen hinta tippuu nykyisestä 2,8 sentistä minuutilta 1,87 senttiin minuutilta .
Uudet hinnat on sovittu vuoden 2015 marraskuun loppuun asti .
Viestintävirasto on ollut operaattorien kimpussa yhdysliikennemaksuista usean vuoden ajan huolehtiakseen kilpailusta ja matkapuhelujen hintojen pysyvästä edullisuudesta kuluttajille .
Uusinkaan sopimus ei silti virastolle riitä .
– Pidän operaattoreiden saavuttamaa neuvottelutulosta ja hintojen alenemista jopa kolmanneksella erittäin myönteisenä .
Suomen yhdysliikennemaksut ylittävät kuitenkin alennuksen jälkeenkin EU:n keskimääräisen hintatason merkittävästi ja siksi edellytämme hinnanalennuksia myös jatkossa , toteaa Viestintäviraston Markkinat-toimialan apulaisjohtaja Marja Lehtimäki tiedotteessa .
EU:ssa keskimääräinen matkapuheluiden yhdysliikennemaksu oli viime heinäkuisten tietojen mukaan 1,46 senttiä minuutissa .
On epäselvää , alentaako sopimus kuluttajahintoja .
DNA huomautti omassa tiedotteessaan , ettei yhdysliikennemaksuilla ole suoraa vaikutusta vähittäis- eli asiakashintoihin .
