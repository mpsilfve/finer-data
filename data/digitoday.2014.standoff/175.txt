Lumian Facebook sai ärsyttävän ominaisuuden — näin käytät vanhaan malliin
Sovellus tarjoaa uutissyötettä Facebookin määrittelemässä " tärkeysjärjestyksessä " .
Aikaan perustuvan näkymän saa esiin kahdella klikkauksella .
Windows Phonen Facebook-sovellus päivittyi useimmilla käyttäjillä eilen tai tänään uuteen 8.3.5.0-versioon .
Sovellusversiossa on tyydytty lähinnä viilailemaan sovelluksen syötteitä .
Mutta ainakin osalla käyttäjistä uutissyöte on muuttunut näyttämään päivitykset aikajärjestyksen sijaan Facebookin määrittelemään tärkeysjärjestykseen .
Aikajärjestyksessä olevan syötteen saa näkyviin valitsemalla kolmesta palkista koostuvan asetusvalikon ( yllä olevassa kuvassa vaaleanpunaisena ) ja valitsemalla täältä syötteet-kohdasta uusimmat ( niin ikään vaaleanpunaiseksi värjätty ) .
Asetus ei ole pysyvä , joten uusimpien viestien näkymä on avattava uudelleen sovellus uudelleen käynnistettäessä .
Näkymä ei perustu silti alkuperäisen statuksen julkaisuaikaan vaan Facebookin näkemykseen tuoreudesta .
Vanhatkin statukset saattavat nousta uusien virtaan , kun joku kommentoi niitä tai tykkää niistä .
Windows Phonen Facebook-sovellus on saanut viime aikoina etupäässä yhden tähden käyttäjäarvosteluja .
Sitä moititaan etenkin ongelmista tiedonkeruussa .
Sovelluksen arvosanojen keskiarvo Microsoftin sovelluskaupassa on tällä hetkellä 2,5 tähteä viidestä .
