Kiina iski Gmailia vastaan — enää yksi tapa kiertää estot
Googlen elintila Kiinassa on jälleen kutistunut .
Gmailin käyttö verkkoselaimella estettiin jo aikaisemmin tänä vuonna ja nyt suuri palomuuri estää sen käytön myös sovellusten kautta .
Gmailin nettikäytön esto alkoi uutistoimisto Reutersin mukaan Tiananmenin 25. vuosipäivän alla viime kesäkuun alussa .
Gmail-viestit katosivat suureen palomuurin uumeniin , eivätkä koskaan päässeet perille .
Viestien katoamisesta ei myöskään tullut virheilmoitusta lähettäjälle .
Tähän saakka Gmailiin on päässyt käsiksi sähköpostisovelluksella imap- , smtp- ja pop3-protokollien kautta .
Tämä on mahdollistanut Gmailin käytön esimerkiksi Apple iPhonen Mailin , Microsoftin Outlookin ja Mozillan Thunderbirdin avulla .
Kiinan nettisensuuria seuraava GreatFire.org ilmoitti , että suuri määrä Gmailin nettiosoitteita estettiin perjantaina , ja ne pysyivät kiinni vielä maanantaina .
Myös Googlen reaaliaikainen läpinäkyvyysseuranta osoitti perjantaina Kiinan nettiliikenteen kutistuneen jyrkästi .
GreatFire.orgin mukaan Gmailin täysi esto tuottaa huomattavia ongelmia yrityksille , jotka käyttävät sitä .
Se sanoo , että vpn-virtuaaliverkot ovat jäämässä ainoaksi tavaksi kiertää suuri palomuuri .
