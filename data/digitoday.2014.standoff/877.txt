Norjalaiset hullaantuivat sähköautoista : Tesla rikkoi ikivanhanmyyntiennätyksen
Norjalaiset ovat innostuneet ympäristöystävällisistä autoista tai sitten heillä on vain liian paljon rahaa .
Amerikkalainen sähköauto Tesla Model S nousi maaliskuussa jälleen Norjan uusien autojen myyntitilaston kärkeen ja rikkoi ennätyksen lähes 30 vuoden takaa .
Tesla otti runsaan 10 prosentin osuuden Norjan maaliskuussa myydyistä autoista .
Sen 1\_493 myytyä ajoneuvoa jättää toiseksi myydyimmän Volkswagen Golfin 624 autoa kauas taakseen .
Asiasta uutisoivat muun muassa ITbusinessnet ja Wall Street Journal .
Kyseessä on Norjan kaikkien aikojen yhden kuukauden myyntiennätys .
Edellinen ennätys oli Ford Sierran hallussa , kun sitä myytiin 1\_454 kappaletta yhden kuukauden aikana vuonna 1986 .
Teslan Model S on käväissyt kuukausimyynnin kärjessä Norjassa jo aikaisemminkin .
Tesla ei ole ainoa sähköauto , joka menee kaupaksi Norjassa .
Maaliskuussa myydyistä autoista joka viides oli sähköauto .
Nissanin Leaf ja Volkswagenin e-Up menestyivät myös .
Sähköautojen menestyksen takana ovat ympäristöystävällisille autoille myönnetyt monet etuudet .
Ne on vapautettu autoverosta ja tiemaksuista ja ne saavat käyttää julkisia parkkipaikkoja ilmaiseksi ja käyttää teiden joukkoliikenneväyliä .
Etujen myöntäminen ei saa kaikkien suosiota .
Sen sanotaan tulevan kalliiksi ja tukkivan bussikaistat .
Autoihin keskittyvän verkkopalvelun Bilnorgen mukaan Norjan Teslalle myöntämän veroedun arvo voi nousta 90\_000 euroon eli olla suurempi kuin auton hinta Yhdysvalloissa .
Valtio on sitoutunut ympäristöystävällisten autojen tukiaisiin vuoden 2017 loppuun saakka tai siihen saakka , kunnes sähköautojen lukumäärä nousee 50\_000:een .
Tällä hetkellä Norjassa on rekisteröity 26\_000 sähköautoa .
Tesla ja espanjalainen matkapuhelinoperaattori Telefonica tiedottivat keskiviikkona sopineensa infotainment-palvelujen toimittamisesta Teslan autoihin useissa Euroopan maissa , Total Telekom raportoi .
Tesla-kuskit saavat viesti- ja viihdepalvelujen ja navigoinnin lisäksi autojen etädiagnostiikkapalvelun Espanjan lisäksi myös Saksassa , Britanniassa ja Hollannissa .
Maaliskuussa Tesla Motors tiedotti avaavansa yli 30 uutta palvelukeskusta ja kauppaa eri puolille Eurooppaa .
Se lupasi myös laajentaa Supercharger-latausverkostoaan .
