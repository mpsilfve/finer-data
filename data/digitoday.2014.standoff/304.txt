AT&T nousi kaista-ahmatiksi , Dish yllätti
Yhdysvaltain suuressa , lähes 45 miljardiin dollariin nousseessa taajuushuutokaupassa eniten rahaa käytti AT&T .
Yllättäjäksi nousi satelliitti-tv-operaattori Dish , josta nyt viimeistään tuli kaistaoperaattori .
AT&T huusi alueellisia radiotaajuuskaistoja lähes 18,2 miljardilla dollarilla .
Verizon Wireless satsasi 10,4 miljardia dollaria eli vähemmän kuin analyytikot olivat ennakoineet .
Dish Networkin sijoitus yllätti analyytikot .
Sen tarjoukset nousivat melkein 10 miljardiin dollariin .
Ehdolliset tarjoukset mukaan lukien sen huudot olivat yhteensä 13,3 miljardia dollaria .
Taajuushuutokauppaan oli hyväksytty 70 tarjoajaa .
Niistä 31 onnistui voittamaan taajuuksia .
AT&T , joka voitti kaikkiaan 251 lisenssiä , sanoi , että sen AWS-3-taajuudet kattavat 96 prosenttia Yhdysvaltain väestöstä , FierceWireless kirjoitti .
AWS on lyhenne FCC:n termistä Advanced Wireless Service , joka kattaa 1695 – 2200 megahertsin taajuusalueet .
AT&T aikoo tehdä yhteistyötä verkko- ja matkapuhelinteollisuuden ja alan standardointijärjestöjen kanssa saadakseen kaista-alueen käyttöön vuosista 2017 ja 2018 alkaen .
Se myös varoitti , että nämä sijoitukset voivat nostaa sen velkaantumisasteen aiemmin asetettua tavoitetta korkeammaksi .
