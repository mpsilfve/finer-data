Elopin tienestit melkein 10 miljoonaa viime vuonna
Teknologiayhtiö Nokian edelliselle toimitusjohtajalle Stephen Elopille maksettiin palkkioita viime vuonna lähes 9,7 miljoonaa euroa .
Perjantaina ohjelmistoyhtiö Microsoftin palvelukseen siirtyneelle Elopille maksettiin peruspalkkaa 1,1 miljoonaa euroa ja tulospalkkiota vajaat 0,8 miljoonaa euroa .
Lisäksi Nokia maksoi Elopille osakepalkkioita hieman alle 5,4 miljoonan euron edestä ja antoi optio-oikeuksia 2,2 miljoonalla eurolla .
Tiedot ilmenevät Nokian tänään julkaisemasta viime vuoden vuosikertomuksesta .
Muita palkkioita Elop sai reilut 0,1 miljoonaa euroa .
Elop johti Nokiaa viime syyskuuhun asti , jolloin Nokia kertoi myyvänsä matkapuhelinyksikkönsä Microsoftille .
Myynti-ilmoituksen jälkeen Elop siirtyi johtamaan Nokian matkapuhelinyksikköä , jossa tehtävässä hän jatkaa Microsoftilla .
Nokia ja Microsoft ilmoittivat perjantaina vieneensä kaupan loppuun .
Myynnin toteutumisen vuoksi Elop saa 24,2 miljoonan euron irtisanomispalkkion .
Palkkio sisältää hänen peruspalkkansa ja johdon kannustinpalkkioita 4,1 miljoonaa euroa ja osakepalkkioita 20,1 miljoonaa euroa .
Osakepalkkio perustuu Nokian viime torstain osakekurssiin , joka päätti 5,28 euroon .
Microsoft maksaa Elopin 24,2 miljoonan euron palkkiosta 70 prosenttia ja Nokia loput 30 prosenttia , eli 7,3 miljoonaa euroa .
