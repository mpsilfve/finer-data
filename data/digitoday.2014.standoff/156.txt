Avaruusoopperan taustalla laulaa pingviini
Sandra Bullock ja George Clooney seikkailevat paljolti Linuxin avulla luodussa avaruusympäristössä .
Heidän tähdittämänsä Gravity on yksi viime vuoden visuaalisesti upeimmista elokuvista .
Linuxille suunnitellun työpöytäympäristö KDE:n oheisohjelmistoja kehittävä Eike Hein teki hiljattain mielenkiintoisen havainnon : kymmenen Oscarin ehdokkaaksi valitun Gravity-elokuvan erikoistehosteet on tuotettu suurelta osin KDE:tä käyttävillä Linux-työasemilla .
Hein kertoo harrastuksekseen bongailun .
Hän bongailee KDE-työpöytäympäristöä hyödyntäviä koneita erilaisissa tv-sarjoissa , elokuvissa , julkisissa päätteissä ja muissa oudoissa paikoissa .
Toistaiseksi kyseessä on ollut vain pienimuotoinen ajanviete , mutta nähdessään tutun työpöytäympäristön vauhdittavan erästä vuoden upeimman elokuvan tuotantoprosessia , Hein oli myyty .
Alfonso Cuarón ohjaama Gravity yllätti omaperäisyydellään ja uskomattomilla erikoistehosteillaan .
Elokuva tulleekin kahmimaan suuren määrän Oscar-pystejä .
– Elokuvan erikoistehosteista pitkälti vastannut , Lontoossa majaileva Framestore on työskennellyt jo pitkään Gravityn parissa , ja heidän toimistonsa näyttää olevan pullollaan KDE-työpöytäympäristöä käyttäviä työasemia .
Olin jopa näkevinäni Yakuaken ( terminaali-emulaattori ) erään tehtäväpalkin alalaidassa , Hein kertoo KDE:n virallisessa blogissa .
Mistään harvinaisuudesta ei kuitenkaan Heinin mukaan ole enää kyse , sillä hän on bongannut KDE:n olevan käytössä niin monessa eri laitteessa , että se on jo menettänyt osan hohdostaan .
