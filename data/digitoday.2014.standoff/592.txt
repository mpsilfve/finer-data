Yhdysvaltain asejohto mainosti terroristeja
Central Command suhtautuu sosiaalisen median tiliensä sotkemiseen puhtaasti vandalismina .
Yhdysvaltain Central Command kertoo Twitter- ja Youtube-tiliensä joutuneen maanantaina vallatuiksi noin 30 minuutiksi .
The Washington Postin mukaan tileillä julkaistiin sotilaita uhkaavia viestejä Isis-terroristien nimissä ja linkattiin propagandavideoihin .
Central Command eli Centcom on Yhdysvaltain asevoimien sotatoimialueen päämaja , joka vastaa Lähi-idän toiminnoista .
Centcomin tiedotteen mukaan tunkeutujat eivät vaarantaneet operationaalisia armeijaverkkoja , eikä Centcomin toiminta häiriintynyt .
– Tarkastelemme tätä puhtaasti kybervandalismina , lausunnossa sanotaan .
Myös joitakin armeijan asiakirjoja julkaistiin , mutta ensiarvion mukaan joukossa ei ollut mitään salaista tietoa .
Julkaistujen tietojen joukossa ei näyttänyt olevan mitään , mikä olisi ollut peräisin Centcomin palvelimelta tai sen sosiaalisen median sivustoilta .
Centcom ei sanonut , kuinka tilit vallattiin .
Isku tapahtui pian sen jälkeen , kun internetin haktivistiryhmä Anonymous julisti sodan muun muassa Isisiä vastaan .
