Nokia kurottaa langattomuutta pidemmälle : älyä runkoverkkoon
Nokia Networks ja Coriant tuovat älyä mobiiliverkkojen kuitu- ja kuparijaksoihin .
Ne esittelevät itseorganisoituvia backhaul-verkkoja Barcelonan Mobile World -tapahtumassa maaliskuun alussa .
Nokia , joka on ollut aktiivinen matkapuhelinverkkojen radio- ja palveluosioiden virtualisoinnissa , sanoo tiedotteessaan , että matkapuhelinverkkojen runko-osuuden jättäminen automatisoinnin ulkopuolelle loisi toimintaan pullonkaulan .
Sen mukaan itseorganisoituva runkoverkko pystyy tarjoamaan saman palvelutason 20 prosenttia pienemmällä resurssien käytöllä .
Matkapuhelinverkkojen palvelujen ja liikennevirtojen virtualisointi kääntää niiden toimintalogiikan ylösalaisin .
Tähän asti palveluja ja liikennettä on pyritty sovittamaan verkkolaitteisiin ja yhteyksiin .
Uudessa mallissa on tarkoitus sovittaa verkon infran ja palvelujen toiminta sen mukaan , mitä käyttäjät kulloinkin tarvitsevat .
– Tämä on ensimmäinen osoitus konseptista , jossa kokonaan automatisoidut itseorganisoituvat ja itseoptimoituvat monen toimittajan mobiilibackhaul-verkot käyttävät ohjelmistollisesti määritettyä verkkoa hallintakerroksena , Nokia Networksin teknologiajohtaja Hossein Moiin sanoi tiedotteessa .
Coriant tuo demonstraatioon 8600 Smart Routerin ja SDN-ohjaimen kun Nokia kantaa sinne lte-tukiaseman ja System Architecture Evolution ( SAE ) -yhdyskäytävän .
Infoneticsin viimevuotisessa globaalien palvelutoimittajien kyselyssä 29 prosenttia vastaajista sanoi jo ottaneensa käyttöön tai suunnittelevansa ohjelmallisesti määritettyjen ( SDN ) runkoverkkojen käyttöönottoa .
63 prosenttia arvioi uutta teknologiaa ilman mitään aikatavoitteita , FierceWireless kirjoitti .
