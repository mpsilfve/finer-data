Microsoftin pulma : Ensin vietiin taivas , nyt viedään ykkönenkin ?
Microsoft on joutumassa kiistaan pilvitallennuspalvelunsa nimestä haudattuaan juuri kiistan pilvitallennuspalvelunsa nimestä .
Uusi nimi epäilyttää kilpailijaa , kertoo Neowin .
Ohjelmistoyhtiö Microsoft vaihtoi SkyDrive-palvelunsa nimeksi OneDrive , koska oikeus niin pakotti .
Mutta edes uusi nimi ei välttämättä ehdi juuri kulumaan käytössä , Neowin uutisoi .
Uutispalvelu on ollut yhteydessä pilvipalveluja niin ikään tarjoavaan One.comiin , joka sanoi konsultoivansa tavaramerkkiasiantuntijoita Microsoftin nimivalinnasta .
Onen pääjohtajan mukaan OneDrive on nimeltään hyvin lähellä heidän omaa pilvipalveluaan .
One.com sattuu myös tarjoamaan juurikin tallennuspalveluja , tosin sen palvelun nimessä ei ykkösiä ole .
Ratkaisuja myydään Cloud Drive -nimellä .
Soppa voi silti kohta kiehahtaa Microsoftin kasvoille .
– Oli suuri yllätys , että Microsoft päätti nimetä pilvipalvelunsa OneDriveksi .
Minulle on tärkeää suojella brändiämme , pääjohtaja korosti Neowinille ihmetellen , ettei Microsoft tutkinut markkinoita tarkemmin ennen nimenvaihdosta .
Lisäksi OneDrive on jo olemassa oleva tavaramerkki , huomauttaa LiveSide .
Tosin tavaramerkin omistaa skootterien osia valmistava pienyritys , eikä sekaannuksen vaaraa siksi välttämättä ole – ainakaan oikeudellisesta näkökulmasta .
Microsoft ei näe ongelmaa .
Se ilmoitti LiveSidelle pitäneensä huolen uudelleenbrändäyksen yhteydessä , että sillä on " kaikki tarvittavat oikeudet " OneDriveen ympäri maailman .
