Sydänverivuodon jälkeen : Salauskirjastossa lisää korjattavaa
Laajasti käytetty ja Heartbleed-aukon myötä myös valtamediaan päässyt OpenSSL-kirjasto julkaisi korjaukset useaan aukkoon .
OpenSSL-salauskirjastosta korjattiin kohtuullisen tai alhaisen uhkatason haavoittuvuuksia .
Vaikka kriittisiä uhkia ei joukossa ollut , aukkoja on useita , yhteensä kahdeksan erilaista .
Viestintäviraston mukaan tiettyjen haavoittuvuuksien onnistunut hyväksikäyttö mahdollistaa kohdejärjestelmän kaatamisen palvelunestolla .
Yhden haavoittuvuuden raportointiin osallistuivat Codenomiconin Antti Karjalainen ja Tuomo Untinen .
Ainakin Karjalainen oli mukana löytämässä myös viime kevään Heartbleed-haavoittuvuutta OpenSSL:stä .
Heartbleed pääsi otsikoihin muuallakin kuin it-uutisissa ja oli vakava haavoittuvuus suoraan internetin sydämessä .
