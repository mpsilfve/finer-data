Eurooppa pakotti Applen laajaan palautusoikeuteen digiostoksissa
Apple on päivittänyt App Storessa tehtävien digitaalisten ostosten palautuspolitiikan Euroopan komission haluamaan muotoon .
Nyt asiakkailla on 14 päivää aikaa palauttaa ostoksensa perustelematta palautusta .
Tähän asti App Storesta , iTunesista tai iBookista tehdyt ostokset ovat käytännössä olleet lopullisia , kun ne ovat menneet jakeluun , vaikka ostos olisi tapahtunut vahingossa .
Ostosten palauttaminen Applelle on ollut hankalaa , ja vahingossa ostettujen tuotteiden palautus oli riippuvainen Applen tapauskohtaisesta harkinnasta .
Asiasta uutisoi muun muassa Cnet .
The Next Web kirjoitti , että Google noudattaa osittain viime kesäkuussa julkaistua palautusdirektiiviä .
Google sallii Google Playstä ostettujen elokuva- , tv- ja musiikkitilausten perumisen 14 päivän aikana , mutta ostetuille kirjoille ja musiikille sillä on vain seitsemän päivän palautusoikeus .
Sovelluksesta saa rahansa takaisin vain kaksi tuntia ostoksen tekemisen jälkeen .
