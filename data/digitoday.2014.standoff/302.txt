Samsung menetti johtopaikan myös Intian älypuhelimissa
Intialainen kännykkävalmistaja on suistanut Samsungin myös älypuhelintoimittajien ykköspaikalta .
Intian älypuhelinmarkkinat ovat maailman kolmanneksi suurimmat kappalemyynnillä mitattuna ja nyt siellä on kotimainen johtaja .
Micromax otti vuoden viimeisellä neljänneksellä 22 prosentin osuuden Intian 21,6 miljoonan laitteen älypuhelinmarkkinoista .
Samsungin 20 prosentin markkinaosuus jätti sen ensimmäistä kertaa toiseksi .
Samsung menetti suurimman toimittajan aseman Applelle loka–joulukuussa Kiinassa .
Markkinatutkimusyritys Canalysin lukujen mukaan Intiassa myydyistä älypuhelimista 23 prosenttia maksoi alle 100 dollaria ja 41 prosenttia oli 100 – 200 dollarin hintaluokassa .
Noin kuusi vuotta sitten perustettu Micromax nousi Intian suurimmaksi matkapuhelinvalmistajaksi jo puoli vuotta sitten , Wall Street Journal kirjoitti viitaten Counterpoint Technology Market Researchin lukuihin .
