Lumian Black-päivitys tulee — näin puhelimesi muuttuu
Päivitys asentaa Windows Phone 8:n update 3 -paketin , mutta suo samalla Lumioihin paljon uusia ominaisuuksia .
Nokia ilmoittaa aloittaneensa Black -päivityksen jakelun Windows Phone 8:aan perustuviin Lumioihinsa .
Yhtiä kertoo asiasta Ääni- blogissaan .
Nokian päivitysaikataulun mukaan paketti latautuu ensimmäisenä Lumia 925:een sekä 1020:een .
Seuraavassa ryhmässä ovat Lumia 920 sekä 820 .
Viimeisenä päivittyvät Lumia 720 , 625 , 620 ja 520 , joiden päivitys odottaa vielä hyväksyntää .
Päivitykset alkavat tästä päivästä alkaen , mutta niitä jaellaan käyttäjille pikkuhiljaa .
Puhelimen päivittyminen saattaa kestää viikkojakin , sillä päivitykset jaellaan käyttäjäryhmittäin .
Microsoft ja Nokia eivät ole kertoneet , miten ryhmät kootaan .
Windows Phone 7.5:een ja 7.8:aan perustuvat puhelimet , kuten Lumia 800 , eivät saa päivitystä .
Osa uudistuksista perustuu Microsoftin Windows Phone 8:n update 3 -päivitykseen ja osa on Nokian omia , vain Lumioille suunnattuja ominaisuuksia .
Näkyvimmät muutokset ovat mahdollisuus järjestellä aloitusnäkymän kuvakkeita kansioihin , mahdollisuus sulkea ohjelmia sovelluslistasta sekä estää näytön kääntyminen .
Päivitys tuo myös vilkaisunäyttönäkymän , joka kokoaa yhteen muistutuksia lähettävien sovellusten ilmoitukset .
Uutta ohjelmatarjontaa edustaa Refocus-sovellus , joka mahdollistaa kuvien uudelleentarkentamisen jälkikäteen .
Tämä ominaisuus toimii vain puhelimissa , joissa on giga keskusmuistia .
Lisäksi päivitys yhdistää Pro camera- ja Smart camera -sovellukset yhdeksi kuvausohjelmistoksi .
Uusi kuvausohjelmisto osaa tallentaa kuvat raw-muodossa .
Mukana tulee myös Storyteller-ohjelmisto , joka sijoittelee puhelimen kuvat aikajanalle tai kartalle kuvien aikaleimojen ja gps-koordinaattien perusteella .
Beamer-ohjelma puolestaan lähettää puhelimen sisältöä nähtäväksi ulkoiselle , html5:ttä ymmärtävälle näytölle .
Nokia päivittää myös bluetoothia low energy -versioon .
Tällä on vaikutusta joitakin ulkoisia lisälaitteita käytettäessä .
Päivitykseen ovat päässeet käsiksi jo Lumia 1520 ostajat , sillä ennen joulua myyntiin tullut Nokian phablet toimitettiin Black-versiolla .
Voit lukea Blackista lisää Lumia 1520-testistämme .
