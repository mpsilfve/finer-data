Jenkkioikeus Microsoftille : Käyttäjädataa ei voi piilotella ulkomailla
Liittovaltion tuomari kumosi Microsoftin valituksen .
Tietoja on luovutettava myös irlantilaisesta tallennuskeskuksesta .
Amerikkalaisten internet-yhtiöiden on luovutettava Yhdysvaltain ulkopuolelle tallennettuja tietoja siinä missä USA:n maaperälle tallennettujakin , määräsi liittovaltion tuomari viime perjantaina , Reuters kertoo .
Kyseessä on ensimmäinen amerikkalaistuomioistuimen kannanotto USA:n ulkopuolella olevien tietojen luovuttamiseen .
Määräys koski Microsoftia , jonka amerikkalaistuomari James Francis määräsi joulukuussa luovuttamaan Irlantiin tallennettua tietoa .
Sen mukaan Microsoftin on paljastettava yhtiön palveluita käyttävän asiakkaan henkilöllisyys , sähköpostit , verkossa olemisen ajankohdat ja luottokortti- sekä tilitiedot " nimeämättömälle " amerikkalaisviranomaiselle .
Microsoft valitti päätöksestä .
Yhtiö sanoo omassa lausunnossaan vastustavansa oikeuden näkemystä .
– Amerikkalaissyyttäjä ei voi tehdä amerikkalaisella kotietsintäluvalla etsintää epäillyn ulkomaisessa asunnossa .
Meidän mielestämme sama laki pätee myös verkossa , Microsoft kommentoi Reutersin mukaan .
Päätös on kova takaisku Microsoftille , jonka suunnitelmiin kuului antaa asiakkailleen mahdollisuus tallentaa tiedot minne päin maailmaa tahansa .
Päätös koskee Microsoftin tapaan muitakin amerikkalaisia internet-yhtiöitä .
