Google Glass lähestyy arkipäivää : näyttää kalenterin ja iOS-tekstarit
Google Glass - virtuaalilasien ohjelmaa parannellaan paloittain .
Glassin sivut kertovat , että nyt myös iOS-laitteiden käyttäjät voivat ohjata tekstiviestit lasien näytölle .
Google Glass -laseja käyttävät iPhone- ja iPad-käyttäjät saavat lähipäivinä päivityksen , joka mahdollistaa tekstiviestin ohjaamisen iOS-laitteelta käyttäjän silmään .
He eivät kuitenkaan pysty vastaamaan niihin toisin kuin Android-laitteiden käyttäjät .
Googlen mukaan tämä johtuu iOS-käyttöjärjestelmän rajoituksista .
Maanantaina Glass-blogi kertoi kalenterin tulosta Glassware-sovelluksiin .
Kalenteri ilmestyy lähiaikoina käyttäjän kotisivun vasempaan laitaan .
Kalenterimerkintöjä voi muokata , niihin voi vastata tai ne voi poistaa .
Kalenteri on ilmeisen tervetullut uudistus , ainakin päätellen käyttäjä Ryan Mottin kommentista Glass-blogissa :
– Pystyykö Glass lopultakin kertomaan minulle monesko päivä tänään on ?
