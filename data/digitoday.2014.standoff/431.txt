Google ja Facebook hakevat uusia asiakkaita avaruudesta
Teknologiamaailman suurimmat yritykset ovat innostuneet viemään internetiä niille kolmelle miljardille , joilla sitä ei vielä ole .
Google , SpaceX , Virgin , Qualcomm , OneWeb ja Facebook kilpailevat siitä , kuka omistaa uudet käyttäjät .
Google on sijoittamassa miljardi dollaria Elon Muskin omistamaan avaruusyritykseen Space Exploration Technologiesiin eli SpaceX:ään , uutistoimisto Bloomberg kirjoitti viitaten The Information -julkaisun tietoihin .
Sijoitus nostaisi SpaceX:n markkina-arvon 10 miljardiin dollariin .
Musk sanoi aikaisemmin tässä kuussa , että hän arvioi SpaceX:n sijoittavan ainakin kaksi miljardia dollaria satelliittihankkeeseensa .
Satelliitit vietäisiin avaruuteen SpaceX:n omalla kalustolla .
Elon Musk on sanonut , ettei hän halua viedä SpaceX:ää pörssiin , koska sen päämääränä oleva Marsin asuttaminen on liian pitkäaikainen projekti pörssiyritykselle .
Lyhyemmällä aikavälillä SpaceX tavoittelee rahakkaita rahtilentoja avaruuteen , joita olisi tiedossa Googlen avaruus-internetin tarvitsemien satelliittien viemisestä avaruuteen .
Google elää nettimainonnasta ja sen toimet tähtäävät potentiaalisen mainosyleisön kasvattamiseen .
Google , joka tavoittaa ihmiset ennen kaikkia hakukonepalvelullaan , kilpailee käyttäjämassoista suoraan yhteisösuhteista elävän Facebookin kanssa .
Myös Facebook haluaa olla se , joka toimittaa internetin kehittyvien maiden ja harvaan asuttujen alueiden väestöille .
Se kehittää omia laser- , satelliitti- ja lennokkiohjelmiaan nettiyhteyden jakamiseen .
Richard Bransonin Virgin Galatic kilpailee SpaceX:n kanssa satelliittirahtien kuljetuksesta .
Se on liittoutunut Greg Wylerin OneWebin kanssa , RCR Wireless kirjoitti .
OneWeb , joka tunnetaan myös nimellä WorldVu Satellites , tähtää matalalla avaruudessa toimivaan 648 satelliitin tietoliikenneverkkoon .
Tässä konsortiossa on mukana myös matkapuhelimien johtava suoritinvalmistaja Qualcomm , joko mielellään myisi siruja kolmen miljoonan uuden käyttäjän matkapuhelimiin .
OneWebin suunnitelmissa on käyttää koko maapallon kattava satelliitti-internet 2019–2020 .
Hankkeen arvioidaan maksavan ainakin pari miljardia dollaria .
Google työstää myös heliumpalloihin perustuvaa internet-tukiasemaverkkoa .
Viime vuonna se osti aloittavan satelliittiyritys Skybox Imagingin , jonka satelliitit auttavat Google Earthin näkökyvyn parantamisessa , mutta jotka voivat olla avuksi myös internet-yhteyksien rakentamisessa .
