Epäonnistumiseen ei enää varaa , Windows 9:stä ilmainen ?
Analyytikon mukaan kohti ilmaisuutta puskee paitsi kilpailijoiden viime aikaiset siirrot , myös Windows 8:n kurja menestys .
Windows 8:n epäonnistumisesta on otettava opiksi ja katsottava eteenpäin .
" Windows 9:llä " ei ole tulevaisuutta , mikäli Microsoft ei muuta radikaalisti politiikkaansa , Stifel Nicolausilla työskentelevä analyytikko Brad Reback uskoo .
Rebackin ajatuksista uutisoi Softpedia .
ZDNetin Larry Dignan on samoilla linjoilla .
Dignanin mukaan Windows 9:n onnistuminen ei riipu pelkästään käyttöjärjestelmän esittelemistä uusista ominaisuuksista , vaan yhä enemmän riippuu sen hinnoittelusta .
Yhdestä asiasta sekä Dignan että Reback ovat yhtä mieltä : Windows 9:n on oltava ilmainen .
Ilmaisuudelle useita perusteita
Tämänhetkisen tiedon valossa Windows 9 esittelee useita käyttäjien toivomia ja Windows 8:sta puuttuneita ominaisuuksia , kuten klassisen Käynnistä-valikon sekä työpöydällä perinteisessä ohjelmaikkunassa ajettavat Metro-sovellukset .
Suurin mielenkiinto kohdistuu kuitenkin käyttöjärjestelmän hinnoitteluun .
Suurta painetta Microsoftille aiheuttaa Applen päätös olla veloittamatta vastaisuudessa Mac OS -päivityksistä .
Myös Google on onnistunut iskemään kiilaa Windowsin voittokulkuun omilla Chromebook-tietokoneillaan .
Kolmas ja samalla ehkä tärkein seikka on se , että Microsoftilla ei enää yksinkertaisesti ole varaa Windows 8:n tasoiseen floppiin .
Microsoft on luvannut kertoa lisää Windows 9:stä huhtikuun Build-konferenssissa .
Siihen saakka kaikki on huhupuhetta ja spekulointia .
