Google ja Fidelity saavat 10 prosenttia SpaceX:stä miljardilla dollarilla
Alkuviikon huhut Googlen sijoituksesta Elon Muskin SpaceX:ään pitivät paikkansa .
SpaceX vahvisti sijoituksen tiistaina .
SpaceX:n lyhyen tiedotteen mukaan Google ja Fidelity saivat miljardin dollarin sijoituksella noin 10 prosentin omistusosuuden yhtiöstä , Business Insider uutisoi .
Googlen yrityskehitysjohtaja Don Harrison liittyy SpaceX:n hallitukseen .
Googlen molemmat perustajat Sergei Brin ja Larry Page ovat kiinnostuneet avaruusteknologiasta .
Aikaisemmin SpaceX oli kerännyt sijoittajilta yhteensä vain 246 miljoonaa dollaria .
Yritykseen ovat sijoittaneet Founders Fund , Draper Fisher Jurvetson , Valor Equity Partners ja Capricorn .
Googlen uskotaan olevan erityisen kiinnostunut SpaceX:n suunnitelmista rakentaa satelliittipohjainen viestintäjärjestelmä , joka Muskin mukaan on laajempi kuin kenenkään muun esittämä ja jonka rakentaminen maksaa viiden vuoden aikana 10 miljardia dollaria .
