Halpa Lumia kasvattaa yhä Nokian valtaa Windows Phone -markkinoilla
Nokian pian Microsoftille siirtyvä puhelinyksikkö kasvatti joulukuussa osuuttaan maailman Windows Phone -ympäristössä .
Sektorin tähtenä jatkaa halpa Lumia 520 .
Lumia 520:n osuus käytössä olevista Windows Phone -puhelimista nousi 31 prosenttiin ja yhdessä sisarmallin 521:n kanssa ylitti kolmanneksen rajapyykin .
Tämä selviää AdDuplexin 2500 puhelimessa pyörivästä sovelluksesta keräämästä tiedosta .
Jos osuus lasketaan pelkästään Windows Phone 8 -laitteista , Lumia 520:n osuus on lähes 40 prosenttia ja yhdessä 521:n kanssa se on 44 prosenttia .
Nokian uutuudet Lumia 1020 ja 1520 eivät ole olleet suuria myyntimenestyksiä ja ne jäivät ilman top 10 -sijoitusta .
Joulukuun aikana Nokian Lumia-puhelinten osuus Windows Phone -markkinoista nousi vielä 2,1 prosenttiyksikköä 92,1 prosenttiin .
Ylivoima on ongelma Microsoftille , joka yrittää houkutella muita valmistajia tekemään Windows Phone -laitteita ja panostamaan niiden markkinointiin .
Tiettävästi se kosiskelee muun muassa Sonya WP-valmistajaksi HTC:n , Samsungin ja Huawein rinnalle .
WP8:n osuus on ohittanut WP7-käyttöjärjestelmäversion ja on jo yli 78 prosenttia .
AdDuplexin blogi arvioi , että tässä kuussa jo neljä viidestä Windows Phone -älypuhelimesta on WP8-laitteita .
Windows Phone 8 laitteiden yleisyys joulukuussa 2013 .
