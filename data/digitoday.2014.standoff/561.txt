Haamu avaa pääsyn Linux-palvelimiin ilman tunnuksia
Linux-maailmassa on paljastunut uusi , laaja uhka .
Juuri julkistettu GHOST ( haamu ) -haavoittuvuus avaa hyökkääjälle pääsyn lähes kaikkiin laajasti käytettyihin Linux-pohjaisiin netti- ja sähköpostipalvelimiin .
Tietoturvayritys Qualys kertoi blogissaan tiistaina GHOST-haavoittuvuudesta ja siihen julkaistusta kaikki jakelut kattavasta paikkauksesta .
Kyse on haavoittuvuudesta , joka mahdollistaa Linux-pohjaisen tietokoneen täyden haltuunoton ilman tunnuksia tai salasanoja .
Haavoittuvuus koskee C- ja C++ -kielillä kirjoitettuja GNU C -kirjaston eli glibc’n vanhempia versioita .
Uudemmissa versioissa alkaen glibc’stä , joka julkaistiin elokuussa 2013 , haavoittuvuutta ei ole .
Potentiaalinen ongelma on kuitenkin valtavan suuri , sillä vanhoihin Linux-versioihin perustuvia palvelimia on vielä runsaasti käytössä .
Ainakin kolmannes maailman web- ja email-palvelimista toimii Linuxin eri versioiden päällä , Tom’s Guide kirjoitti .
Qualys todensi haavoittuvuuden vaarallisuuden kehittämällä siihen Exim-sähköpostipalvelinta vastaan toimivan hyökkäyksen .
Se ei julkaissut hyökkäyksen tarkkoja yksityiskohtia .
Vaarassa ovat Eximin lisäksi muun muassa Apache , Sendmail , Nginx , MySQL , CUPS ja Samba-palvelimet .
Muun muassa Red Hat ja Ubuntu ovat julkaisseet korjauksen haavoittuvuuteen .
Red Hatin Fedorassa haavoittuvuutta ei enää ole versiosta 20 eteenpäin , ei myöskään Ubuntussa versiosta 13.10 alkaen .
