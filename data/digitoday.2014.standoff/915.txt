The Verge : Amerikkalaispoliitikot lähettelevät Comcastin kirjoittamiakirjeitä
Teknologiajulkaisu The Verge paljastaa , että monet amerikkalaispoliitikot kannattavat Comcastin ja Time Warner Cablen fuusiota lähettämällä Comcastin valmiiksi kirjoittamia kirjeitä liittovaltion viestintäkomissiolle FCC:lle .
Yhdysvaltain suurin kaapelioperaattori Comcast on sopinut ostavansa toiseksi suurimman Time Warner Cablen kymmenien miljardien dollarien kaupalla .
Yritysten kesken kaupasta on jo sovittu , mutta se tarvitsee vielä FCC:n hyväksynnän .
Kaupan hyväksyntää on ajettu valtavalla lobbauskampanjalla .
Fuusion vastustajien mukaan kauppa alistaisi maan kaapelimarkkinat yhdelle monopolille ja rajoittaisi kilpailua .
Internetin puolueettomuudesta huolestuneet tahot vastustavat yrityskauppaa .
The Vergen esiin nostamat , Comcastin viestintäosaston kirjoittamat kirjeet ovat sävyltään jopa naurettavan ylistäviä .
Georgian osavaltion Roswellin kaupungin pormestari kirjoitti elokuussa FCC:lle ilmaistakseen kannatuksensa Comcastin ja Time Warner Cablen kaupalle .
Kirjeessä pormestari ilmaisi henkilökohtaisen innostuksensa kaupasta ja hänen mukaansa myös koko Roswellin kaupunki kannattaa sitä :
– Kun Comcast lupaa tehdä jotain , on rauhoittavaa tietää , että se myös tekee sen .
– Tällaisen asenteen takia Roswell on ylpeä toimiessaan tämän yrityksen kanssa .
Asukkaamme ovat tyytyväisiä sen jatkuvasti toimittamiin palveluihin .
Comcastin viestintäosaston varajohtajan sanelema kirje lähti FCC:lle kaupungin kirjepohjalla ja republikaanisen pormestarin allekirjoituksella varustettuna .
Comcastin elokuisen tiedotteen mukaan monet paikallisviranomaiset tukevat fuusiota harkituilla ja positiivisilla kommenteilla .
Comcast ei tyytynyt organisoimaan ainoastaan pikkukaupunkien viranomaisten liikekannallepanoa .
Oregonin osavaltion korkeimpaan johtoon kuuluva demokraattinen valtiosihteeri Kate Brown lähetti FCC:lle henkilökohtaisen tuki-ilmauksensa kirjeellä , joka oli lähes täydellinen kopio Comcastin kirje-ehdotuksesta .
Vuodesta 2008 lähtien Comcast on tukenut Brownin vaalikampanjoita yli 10\_000 dollarilla .
The Vergen artikkeli esittelee koko joukon Comcastin manipuloimia kannatuskirjeitä .
