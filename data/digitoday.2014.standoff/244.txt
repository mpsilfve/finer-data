" Olen Facebookissa , mutten internetissä " - täh ?
Facebookin ja internetin keskinäinen suhde ei ole kaikille selvä , kirjoittaa Quartz .
Miljoonilla Facebook-käyttäjillä ei ole hajuakaan siitä , että he käyttävät samalla internetiä , kirjoittaa Quartz-sivusto .
Sivusto tutki internetin ja Facebookin käyttöä Nigeriassa ja Indonesiassa .
Tutkimuksen toteutti GeoPoll , joka on erikoistunut mobiililaitteiden avulla tehtäviin kyselytutkimuksiin .
Kyselyyn vastasi 500 henkilöä kummastakin maasta .
Nigeriassa yhdeksän ja Indonesiassa 11 prosenttia vastaajista sanoi käyttäneensä Facebookia mutta ei internetiä .
Quartzin mukaan tuloksen perusteella voi olettaa , että vähintäänkin muutama miljoona Facebookin 1,4 miljardista käyttäjästä kärsii samasta väärinkäsityksestä .
Jopa Facebookin varatoimitusjohtaja Sheryl Sandberg on myöntänyt , että on olemassa yhteisöpalvelun käyttäjiä , jotka eivät tiedä olevansa samaan aikaan internetissä .
