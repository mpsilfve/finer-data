IE:ssä paha aukko : Kultainen tietoturvaneuvokaan ei toimi
Internet Explorerin haavoittuvuus mahdollistaa vakuuttavat tietojenkalastelut ilman , että uhri välttämättä huomaa mitään .
Microsoftin Internet Explorer 10 ja 11 -selaimissa on korjaamaton haavoittuvuus , tietoturvayhtiö Deusen raportoi Viestintäviraston mukaan .
Kyseessä on niin sanottu cross site scripting -haavoittuvuus ( xss ) , jonka avulla hyökkääjä voi ohittaa selaimen suojauksia ja asettaa haitallista koodia muille sivustoille .
Hyökkääjä voi urkkia vaikkapa käyttäjätunnuksia ja salasanoja tai altistaa käyttäjän haittaohjelmille .
Asiasta kirjoittaa muun muassa PC World .
Käytännössä hyökkääjä voisi käyttää esimerkiksi verkkopankin sivua ja syöttää uhrille tämän yksityisiä tietoja urkkivan lomakkeen .
Tässä tilanteessa edes Viestintäviraston usein antama neuvo kalastelua vastaan – tarkista selaimen osoiterivi – ei päde , sillä osoiterivillä on edelleen pankin oma osoite .
Haavoittuvuutta on kuvattu universaaliksi , koska se ei edellytä haavoittuvuuksia kohdesivustossa , vaan hyödyntää selaimen puutteellista suojausta .
Aukko toimii myös salatuilla https-sivustoilla .
Microsoft on tekemässä korjausta .
Yhtiö ei ole tietoinen aktiivisista hyökkäyksistä haavoittuvuutta vastaan .
Ottamatta kantaa IE:n haavoittuvuuteen , xss-tyyppisiä aukkoja pidetään yleisesti merkkinä huolimattomasta koodaamisesta tai koodin tarkistuksesta .
Xss on esiintynyt esimerkiksi listauksissa , joihin valitaan kaikista turhimmat tietoturvamokat .
