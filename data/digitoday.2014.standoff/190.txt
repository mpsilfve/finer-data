Basicin syntymästä 50 vuotta — miksi lapset eivät koodaa vieläkään ?
Basic auttoi tuomaan tietokoneet massojen käyttöön , mutta menneiden vuosikymmenten koodausinnostuksesta tuntuu olevan enää vähän jäljellä .
1. toukokuuta 1964 tapahtui jotakin merkittävää .
Professori John Kemeny ja koodausopiskelija ajoivat kumpikin maailman ensimmäiset Basic-ohjelmointikielellä luodut sovellukset yhtä aikaa .
Paikkana oli Dartmouth Collegen kellari Hanoverissa New Hampshiressa Yhdysvalloissa .
The Guardianin mukaan uuden entistä helpomman koodaustavan taustalla oli ajatus tuoda tietojenkäsittelytiede lähemmäs valtavirran opetusta .
Basic ( Beginner's All-purpose Symbolic Instruction Code ) syntyi aikana , jolloin tietokoneita komennettiin vielä reikäkorteilla .
Mutta mikroprosessorin keksiminen muutamia vuosia myöhemmin aloitti tietokoneiden koteihin ulottuvan vallankumouksen .
Guardianin mukaan Basic oli ratkaisevassa roolissa , kun ihmisiä opetettiin koodaamaan , ja kieli auttoi tuomaan henkilökohtaisen tietojenkäsittelyn massojen ulottuville .
Ja kyllä : ohjelmointi oli jossain määrin normaali kokemus tietokoneen peruskäyttäjälle 1980-luvulla , kun yksi jos toinenkin kopioi Mikrobitin ohjelmalistauksia C64-tietokoneelleen ja yritti ajaa niitä vain huomatakseen , että jollekin riville eksyi sittenkin se ratkaiseva lyöntivirhe .
Mutta nykypäivänä nuoriso on tottunut valmiiksi pureskeltuun käyttökokemukseen mallia älypuhelimet ja tabletit – tai esimerkiksi pc-pelaamista virtaviivaistanut Steam-pelipalvelu – eikä konepellin alle tule enää kurkistettua entiseen tapaan .
Koodaamisella on myös ollut sitkeä maine jonakin , mitä vain pojat tekevät .
Jotain on kuitenkin tapahtumassa .
Suomessa on puhuttu siitä , että ohjelmointi pitäisi saada osaksi normaalia peruskouluopetusta .
Microsoft sanoi viime syksynä niinkin suoraan , että " softaa on joka paikassa , mutta emme [ kansakuntana ] osaa tehdä sitä " .
Lisäksi it-yritykset ovat alkaneet järjestää koodikouluja , joissa lapset voivat tutustua ohjelmoinnin maailmaan .
Vielä kun saataisiin lisää Raspberry Pi:n kaltaisia vempeleitä , joilla myös laitteistoon voi tutustua syvällisemmin koodauksen ohella .
