Pahin Facebook-moka ?
Julkaise kuva toisen lapsesta
Pew Research Center selvitti , miten Facebookin käyttäjät voi helpoiten saada ärsyyntymään .
Pewin tutkimuksen mukaan sama käyttäytymistapa , joka teki Facebookista suositun , saa monet käyttäjät myös nousemaan takajaloilleen .
Pew kysyi asiaa 960 yhdysvaltalaiselta henkilöltä .
Ihmiset eivät pidä toiminnasta , jossa joku postaa liian paljon tietoja itsestään .
Erikoista kyllä , juuri henkilökohtaisen elämän jouheva jakaminen on ollut tasan 10 vuotta sitten perustetun Facen toiminnan ydin .
Kaikista vastaajista yli kolmannes ( 36 prosenttia ) kokee , että vastenmielisimmät tavat Facessa ovat , kun joku jakaa liikaa tietoa itsestään tai postaa tietoja tai kuvia sinusta itsestäsi ilman sinun lupaasi .
Yli neljännes ihmisistä ( 27 prosenttia ) kokee ikäväksi , jos hänen postaamansa asiat ajautuvat sellaisten ihmisten nähtäville , joille niitä ei ole tarkoitettu .
Noin neljännes ihmisistä ( 24 prosenttia ) kokee kiusalliseksi sosiaalisen paineen , jonka mukaan hänen tulisi jakaa itsestään liian paljon tietoa Facessa .
Kaikista eniten vastahankaa saa kuitenkin aikuinen , joka laittaa Faceen kuvan jonkun toisen lapsesta ilman lupaa .
Pewin ( @pewresearch ) mukaan 57 prosenttia vastaajista kokee tämän erittäin vastenmieliseksi .
Hieman yllättäen joka neljännelle vanhemmalle tällä ei ole kuitenkaan merkitystä .
Tämä kysymys esitettiin vain 345 vastaajalle , joten sen tilastollinen kuranttius on kyseenalainen .
Tutkimuksesta raportoi Forbes ( @Forbes ) .
