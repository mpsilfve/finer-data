Rosetta huutaa : " Hei maailma ! "
Euroopan komeettaluotain heräsi pitkästä horroksestaan maanantaina tiedemiesten suureksi helpotukseksi .
Pitkä jännitys päättyi maanantaina illalla Suomen aikaa .
Satojen miljoonien kilometrien päässä seilaava komeettaluotain Rosetta otti yhteyttä Maahan oltuaan horroksessa 31 kuukautta .
ESA julkaisi leikillisesti Rosettan tervehdyksen Twitter-tilillä : Luotain sanoi " Hei maailma " .
Ensimmäinen ikkuna viestin vastaanottamiseksi aukesi kello 19.30 ja olisi päättynyt tuntia myöhemmin .
Ensin ei mitään kuulunut , ja tiedemiesten hermot alkoivat kiristyä .
Mutta lopulta odotus palkittiin .
– Tässä herätyskellossa ei sopinut painaa torkkunappia , ja jännittyneen päivän päätteeksi olemme aivan riemuissamme siitä , että avaruusaluksemme on hereillä ja takaisin linjoilla , Rosetta-tehtävän johtaja Fred Jansen sanoo tiedotteessa .
Horros oli tarkoituksellinen ja johtui siitä , että luotain ei pitkään aikaan voinut saada tarpeeksi auringonvaloa toimiakseen täysillä .
Helppoa ei tosin ole jatkossakaan .
Tehtävän tärkein hetki koittaa marraskuussa , jolloin Rosettasta pitäisi irtaantua laskeutuja-alus tutkimaan 67P/Churyumov–Gerasimenkoa .
Tässä vaiheessa voi mennä hyvin moni asia pieleen jo pelkästään sen takia , että komeetta saattaa käyttäytyä odottamattomasti .
Päivitys : Lisätty tietoja .
