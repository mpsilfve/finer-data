Adobe teki sen taas : Hätäpaikkaus Flashiin
Hyökkäykset ovat käynnissä , minkä vuoksi korjaus Flashin haavoittuvuuteen saapui pikatoimituksena .
Ohjelmistotalo Adobe Systems toivoo käyttäjien asentavan nopeasti korjauksen Flash Player -toistosovellukseen .
Kesken normaalin päivitysrytmin jakoon tullut korjaus poistaa ohjelmistosta kriittisen heikkouden , jota käytetään jo hyväksi verkkohyökkäyksissä .
Ongelma mahdollistaa tietokoneen kaappaamisen .
Adobe ei sanonut , millä alustoilla hyökkäyksiä on nähty , mutta päivitys on kriittinen sekä Windowsissa että Macissa .
Ei kuitenkaan Linuxissa .
Adobe jakaa päivitystä verkossa .
Joidenkin selainten kuten Chromen mukana asennettuna Flash päivittyy automaattisesti , yhtiö ohjeistaa .
Haavoittuvuudesta kertoi Adobelle Kaspersky Lab .
Adobe on turvautunut vastaaviin hätäpaikkauksiin useita kertoja aikaisemminkin Flashin ja myös pdf-sovellustensa Readerin ja Acrobatin vuoksi .
Ohjelmat ovat hyvin suosittuja , minkä vuoksi rikolliset etsivät niistä ahkerasti aukkoja .
