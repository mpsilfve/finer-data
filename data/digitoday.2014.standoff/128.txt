Paljon porua pesukoneista : Poliisi ratsasi LG:n
IFA-messujen jälkipyykkiä pestään pitkään .
LG:n käsissä hajonneet kilpailijan pesukoneet toivat nyt poliisin pääkonttorille .
Korealaisten Samsung Electronicsin ja LG Electronicsin riitely pesukoneista on paisunut täysimittaiseksi poliisitutkinnaksi , muun muassa Cnet uutisoi .
Poliisi teki ratsian Etelä-Koreassa LG:n pääkonttoriin ja yhteen tehtaaseen perjantaina selvittääkseen Samsungin väitteitä , että LG:n työntekijät hajottivat sen pesukoneita Berliinissä IFA-messujen alla viime syksynä .
LG on myöntänyt pesukoneiden hajoamisen ja korvannut ne , mutta kiistää rikkomisen olleen tahallista .
Sen mukaan pesukoneiden ovet hajosivat osana normaalia markkinatutkimusta , koska ovien saranat olivat liian heikkoja .
Tästä Samsung raivostui .
Ratsiassa poliisi vei tiettävästi hajottamisiin osallistuneiden työntekijöiden kiintolevyjä ja muuta tietoa .
Etsintä kattoi myös LG:n kodinkonejohtajan Jo Seong-jinin toimiston .
LG vahvisti ratsian , mutta ei osannut kertoa sen laajuutta .
Sekä Samsung että LG ovat haastaneet toisensa oikeuteen pesukoneriidan vuoksi .
