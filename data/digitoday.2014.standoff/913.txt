Googlen Kääntäjä päästelee homofobisia purskeita - " tietoa otetaan vastaan "
Ei ihan " iloiset ruotsalaiset " , vaan jotain vielä pahempaa .
Google joutui taas korjaamaan Kääntäjä-palveluaan , mutta työ näyttää olevan kesken .
Google pyytää anteeksi ja korjasi Kääntäjä-palveluaan , joka joidenkin kielien kohdalla tuotti HLBT-yhteisöä ( homot , lesbot , biseksuaalit ja transihmiset ) loukanneita käännöksiä .
Asiasta oli jo ehditty käynnistää verkossa vetoomus , joka oli saanut yli 50\_000 tukijaa .
Asiasta kirjoittaa muun muassa DailyTech , jonka mukaan ongelmana oli neutraalien , homoseksuaalisuuteen liittyvien sanojen kääntäminen halventaviksi englanninkielisiksi ilmaisuiksi .
Yhtiön edustajan mukaan järjestelmä tekee käännökset automaattisesti perustuen verkossa jo olemassa oleviin käännöksiin , joten epäkohdista otetaan mielellään tietoa vastaan .
Googlella näyttäisi kuitenkin olevan yhä töitä paiskittavanaan .
Kääntäjä nimittäin tunnistaa edelleen esimerkiksi halventavan englanninkielisen ilmaisun " faggot " ja suostuu kääntämään sen suomenkielellä homoksi ikään kuin ilmaisun käyttäminen olisi hyväksyttävää .
Google Kääntäjällä on ollut ennenkin hankaluuksia homoseksuaalisuuden kanssa , mutta ongelma oli lähinnä huvittava .
Palvelu käänsi taannoin suomenkieliset sanat " iloiset ruotsalaiset " muotoon " homosexuella svenskar " ruotsin kielen tapauksessa .
Ongelma koski myös joitakin muita kieliä .
Sinänsä Googlea pidetään edistyksellisenä HLBT-oikeuksien puolustajana .
Yhtiö otti esimerkiksi kantaa Venäjän homovastaiseen lainsäädäntöön hakukoneensa etusivulla viime helmikuussa .
