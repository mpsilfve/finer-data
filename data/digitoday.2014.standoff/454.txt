Microsoft ei sittenkään jätä XP-käyttäjiä täysin omilleen tietoturvassa
Microsoft on ollut ehdoton sen suhteen , että Windows XP:n tietoturvapäivitykset päättyvät huhtikuussa .
Näin on edelleen , mutta yhtiö tekee XP:n lukuisille käyttäjille pienen myönnytyksen .
Microsoft yrittää kaikin tavoin saada yritykset siirtymään uuden Windowsin pariin ennen XP:n tukiajan päättymistä ensi huhtikuussa .
Vaikka käyttöjärjestelmän markkinaosuus on edelleen huikeat 29 prosenttia , ei Microsoft taivu : Windows XP kuolee – ainakin tietoturvapäivitysten osalta .
Huhtikuussa ei kuitenkaan tule maailmanloppua , vaan Windows XP jatkaa taivaltaan useassa yrityksessä .
Tämä on ollut Microsoftinkin pakko lopulta myöntää : yhtiö on luvannut jatkaa oman tietoturvaohjelmistonsa päivityksiä aina ensi vuoden heinäkuulle .
Microsoft on joutunut antamaan periksi useaan otteeseen kuluneen kahden vuoden aikana .
Windows 8:n muutoksissa otettiin takapakkia heti 8.1-päivityksen myötä .
Aiemmin kaiken tuen Windows XP:lle piti päättyä 8. huhtikuuta .
Nyt taka-askelia on otettu senkin suhteen .
Microsoftin lisäksi myös ilmaisten torjuntaohjelmistojen kunkku Avast on luvannut jatkaa virusskannerinsa tukea Windows XP:lle .
