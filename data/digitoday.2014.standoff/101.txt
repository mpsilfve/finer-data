Teleoperaattori varmisti : 12 miljardin kauppa vireillä
Hutchison neuvottelee O2-operaattorin ostosta Isossa-Britanniassa .
Totta se oli .
Kuten oli uutisoitu , Hongkongista kumauttava Hutchison Whampoa vahvistaa neuvottelevansa brittiläisen O2 UK -operaattorin ostosta .
Sen omistaa tällä hetkellä espanjalainen Telefónica .
Perjantaisen tiedotteen mukaan Hutchison on ainoa kaupasta neuvotteleva taho .
Käytännössä kauppa olisi fuusio Hutchisonin maassa omistaman 3-operaattorin ja O2 UK:n välillä .
Kaupan käteistarjous on 9,25 miljardia puntaa , mikä tämänhetkisen kurssin mukaan vastaa 12,1 miljardia euroa .
Luvassa on myöhemmin vielä enintään 1,3 miljardia euroa lisää tiettyjen ehtojen täyttyessä .
Neuvottelut kestänevät useita viikkoja .
Vaikka kauppa olisi molempien osapuolten mielestä ok , se ei silti ole itsestään selvä .
3:n ja O2:n fuusio supistaisi Britannian matkapuhelinoperaattorien määrän neljästä kolmeen , mistä markkinoita valvova Ofcom saattaisi älähtää .
