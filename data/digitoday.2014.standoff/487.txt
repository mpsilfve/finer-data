Tekikö NY Times juuri NSA-työntekijästä maalitaulun ?
Työntekijän nimi paljastui .
Samoin hänen kuvaamansa NSA-ohjelman vaaralliseksi tiedetty kohde .
Onko hän siis hengenvaarassa ?
Sen jälkeen , kun Edward Snowden luovutti valtavat tietovarantonsa NSA:n vakoilusta suurille medioille , on niillä ollut mittava työ uutispommien etsimiseksi ja sitten stilisoimiseksi luettavaan muotoon .
Siinä samalla julkaistuja asiakirjoja on pitänyt retusoida huolella , ettei NSA:n työntekijöiden tai muiden ihmisten henkilöllisyys vaarannu .
Mutta nyt on voinut käydä juuri niin , kiitos The New York Timesin ilmeisesti tekemän virheen .
Yksi lehdestä poimittu pdf-asiakirja ehti vähän aikaa olla jaossa puutteellisesti käsiteltynä , Daily Banter kirjoittaa .
Kolme punakynättyä kohtaa paljastettiin verkossa yksinkertaisesti kopioimalla ja sitten liimaamalla esiin kyseiset tyhjiltä näyttäneet kohdat .
Kolme julki tullutta asiaa ovat asiakirjan kannessa olleen työntekijän nimi , seurantaohjelman nimenomainen kohde ja tarkka tieto siitä , mitä kaikkea kohteiden sijainnista voidaan saada selville .
Paljastukset liittyivät NSA:n pyrkimyksiin vakoilla kohteita mobiilisovellusten kuten Angry Birdsin avulla .
Asiakirja käsitteli Visual Communicator -sovelluksen käyttöä vaaralliseksi tunnetun ryhmittymän seuraamiseen .
Helppo johtopäätös siis olisi , että työntekijän pitäisi piiloutua äkkiä maan alle .
Daily Banterista on tosin turha etsiä objektiivisuutta , sillä jutun kirjoittaja vastustaa avoimesti Edward Snowdenin toimintaa .
Voidaan esimerkiksi väittää , ettei kyseinen ryhmittymä halua järjestää jotain erityistä salamurhaoperaatiota kostoksi , koska silloin he saattavat paljastua ja jokin toinen mahdollinen suunnitelma Yhdysvaltoja vastaan voisi vaarantua .
Lisäksi TechDirt ei usko kovinkaan vakaviin seurauksiin työntekijän kannalta .
Kyseiselle ryhmittymälle kun ei voi mitenkään tulla yllätyksenä se , että NSA on heidän perässään .
Daily Banterin kirjoituksesta mainitsi F-Secure blogissaan .
