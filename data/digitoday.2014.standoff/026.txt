BSkyB otti taivaan pois Microsoftilta
Microsoft vaihtaa pilvitallennuspalvelunsa nimeä pakon edessä .
Taivas ( sky ) katoaa nimestä , josta tulee OneDrive .
Brittiläinen mediayhtiö British Sky Broadcasting , joka toimii nimellä BSkyB , haki ja sai tuomioistuimelta kiellon Microsoftin SkyDrive-tallennuspalvelun nimelle sillä perusteella , että se loukkaa yhtiön tuotemerkkiä .
Tuomioistuimen päätös tehtiin jo muutama kuukausi sitten , mutta nyt Microsoft päätti luopua oikeustaistelusta ja vaihtaa nimeä .
Microsoftin kuluttajayksikön päälakimies Ryan Gavin ilmoitti uudesta nimestä maanantaina .
Gavin myönsi , että oikeuden päätös vaikutti nimenmuutokseen , mutta yritti pukea oikeustappion markkinointitempuksi , Cnet kirjoitti .
– Tiedämme , että yhä useammin ihmisillä on useita laitteita , mutta he todella haluavat vain yhden paikan , jonne tallentaa kaikkein tärkeimmät jutut , Gavin sanoi ja esitti , että OneDrive olisi tuo yksi paikka .
Hän vakuutti , että vain nimi muuttuu , palvelut pysyvät ennallaan .
