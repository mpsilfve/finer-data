Apple päihitti Samsungin oikeudessa , mutta voitosta ei voi oikein puhua
Apple saa Samsungilta vain murto-osan hakemistaan korvauksista .
Kalifornialainen tuomioistuin on tuominnut korealaisen Samsungin maksamaan noin 87 miljoonaa euroa yhdysvaltalaiselle Applelle patenttirikkomuksista .
Apple saa Samsungilta vain murto-osan tavoittelemastaan , sillä Apple haki oikeudesta lähes 1,6 miljardin euron korvauksia .
Oikeuden mukaan myös Apple on rikkonut yhtä Samsungin patenttia , josta Apple joutuu korvaamaan 114\_000 euroa Samsungille .
Kalifornialaisen Santa Claran yliopiston apulaisprofessori Brian Love uskoo , että Applen korvaukset ovat menneet pitkälti oikeudenkäyntikuluihin .
– Tätä on vaikea nähdä voittona Applelle , hän sanoo uutistoimisto Bloombergin sähköpostihaastattelussa .
Älypuhelinjätit ovat käyttäneet satoja miljoonia dollareita asianajokuluihin lukuisissa oikeustaisteluissa ympäri maailmaa .
Osapuolet ovat hakeneet toistensa laitteille myös myyntikieltoja .
Vaikka Apple voittaisi hakemillensa laitteille myyntikiellon , valtaosa Applen myyntikieltoon haluamista Samsungin puhelinmalleista ei ole enää myynnissä Yhdysvalloissa .
