Ihamuotila : Tuplasimme Lumia-myynnin
Nokia kertoi myyneensä viime vuonna yli 30 miljoonaa Lumia-laitetta .
Loka-joulukuun Lumia-myynnistä yhtiö vaikenee .
Laskutoimistuksen perusteella Lumia-puhelimia myytiin tuolloin noin 8 miljoonaa .
Nokia myi Lumia-puhelimia viime vuonna yli kaksinkertaisen määrän verrattuna vuoteen 2012 , yhtiön talousjohtaja Timo Ihamuotila kertoi uutistoimistoille tarkoitetussa puhelussa
Yhtiö ei kuitenkaan kertonut tarkkoja loppuvuoden Lumia-myyntilukuja tilinpäätöksessään , koska matkapuhelinliiketoimintaa ollaan luovuttamassa ohjelmistoyhtiö Microsoftille .
– Voidaan kuitenkin sanoa , että meillä on ollut enemmän vauhtia älypuhelimien halvemmassa päässä , Koko vuoden aikana Lumia-laitteiden myynti kasvoi yli 30 miljoonaan kappaleeseen , mikä on enemmän kuin tuplasti edellisvuotta enemmän , Ihamuotila sanoi .
Halvemman hintaluokan älypuhelimista Nokia Lumia 520 on menestynyt hyvin , Ihamuotila vahvisti .
Vaikka Nokia ei sitä kerro , pienen laskutoimituksen perusteella Nokia myi loka–joulukuussa todennäköisesti vähintään 7,7 miljoonaa Lumia-puhelinta .
Nokian aiempina vuosineljänneksinä ilmoittamien myyntilukujen perusteella yhtiö myi tammi–syyskuussa 22,3 miljoonaa älylaitetta .
Jos älylaitteita myytiin koko vuoden aikana yhteensä 30 miljoonaa kappaletta , niin Lumia-laitteiden loka–joulukuun kappalemääräinen myynti on todennäköisesti ollut vähintään 7,7 miljoonaa laitetta .
Nokia kertoi loppuvuoden Lumia-myynnistä vain sen , että älylaitteita myytiin loppuvuodesta vähemmän kuin viime vuoden heinä–syyskuussa , mutta enemmän kuin vuoden 2012 loka–joulukuussa .
Tämän perusteella älylaitteiden myynti asettuisi välille 6,6 miljoonaa – 8,8 miljoonaa .
