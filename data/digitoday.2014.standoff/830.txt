Elisan konesalipiraateille paukahti rutkasti lisää maksettavaa
Elisan konesalissa puuhastelleet piraatit tuomittiin hovioikeudessa huomattavasti aiempaa korkeampiin korvauksiin .
Erikoisessa piratismitapauksessa kuultiin tiistaina Helsingin hovioikeuden päätös .
Espoon käräjäoikeus oli syksyllä 2012 määrännyt kolme ylläpitäjää maksamaan yhteensä tuhannen euron hyvityksen oikeudenhaltijoille .
Hovioikeudessa summa kohosi 22\_000 euroon , Tekijänoikeuden tiedotus- ja valvontakeskus kertoo .
Alkuperäinen piratismituomio juonsi Hayabusa/Rainbow-nimisen sivuston pyörittämisestä salaa teleoperaattori Elisan konesalissa .
Sivusto oli erikoistunut elokuvien ja tv-sarjojen levitykseen .
Hovioikeuden mukaan tuhannen euron korvausta ei voinut pitää riittävänä aiheutettuun vahinkoon nähden .
Raskauttavaksi katsottiin myös kyseisen verkkopalvelun luonne niin sanottuna " huippusivustona " .
Se oli salattu ja käyttäjäpiiriltään rajattu kanava uutuusteosten laittomaksi levittämiseksi suurilla yhteysnopeuksilla , oikeus huomautti .
Hovioikeuden mielestä tuomittujen pitää maksaa myös asianomistajien kohtuullisina pidettävät oikeudenkäyntikulut sekä käräjäoikeuden että hovioikeuden osalta .
Käräjäoikeuden tuomio vankeusrangaistuksista pysyi ennallaan .
Huippusivustoa ylläpitäneet kolme miestä tuomittiin vuonna 2012 tekijänoikeusrikoksesta 4–6 kuukauden ehdollisiin vankeusrangaistuksiin ja neljäs henkilö sakkotuomioon avunannosta tekijänoikeusrikokseen .
