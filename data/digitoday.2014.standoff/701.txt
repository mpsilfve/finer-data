Pian korvataan toimittajat : botti raportoi maanjäristyksestä
Toimittajat ovat hitaita reagoimaan .
Tekstin muotoilu ja synonyymien miettiminen vievät paljon aikaa .
Onneksi koodi pian korvaa meidät .
Maanantaina yhdysvaltalainen sanomalehti The Los Angeles Times julkaisi ennätysnopeasti artikkelin maanjäristyksestä .
Kun tieto maanjäristyksestä saapui , uutinen oli pihalla noin kolmessa minuutissa .
Vauhdikas viestintä ei saanut alkuaan näppiksen savutessa uutispäällikön kiroilun tahdissa .
Se syntyi automaattisesti koodinpätkällä .
Slaten raportin mukaan artikkelin kirjoitti toimittaja ja ohjelmoija Ken Schwencken luoma algoritmi .
Algoritmi seuraa luotettuja lähteitä ja lisää tiedot valmiiseen artikkelipohjaan .
Maanjäristysten lisäksi Schwencken ohjelma osaa luoda myös uutisia kaupungissa sattuneista rikoksista .
Schwencken mukaan algoritmi ei korvaa oikean toimittajan työtä , vaan toimii yhtenä lisätyökaluna medialle .
– Se säästää aikaa ja hoitaa tietyn tyyppisten tarinoiden julkaisemisen aivan yhtä hyvin kuin kuka tahansa muukin .
Vaikka algoritmi selviää yksinkertaisten tiedotteiden sorvaamisesta helposti , se ei kuitenkaan pysty luomaan analyyttisiä uutiskommentteja , tai muutenkaan antamaan artikkelille ihmiskosketusta .
Toimittajan työ on siis vielä hetken turvassa .
