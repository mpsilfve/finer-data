80 työpaikkaa katkolla Sonerassa
Teleyhtiö Sonera aloittaa yhteistoimintaneuvottelut , jotka voivat johtaa enimmillään noin 80 tehtävän vähentämiseen , yhtiö tiedotti .
Neuvottelujen piirissä on Soneran asiakaspalvelusta , toimituksista , laskutuksesta ja myynnistä vastaavassa asiakaskanavat-yksikössä kaikkiaan noin 1\_100 tehtävää .
Yhtiön mukaan tavoitteena on , että asiakaskanavat muuttuvat aiempaa yksinkertaisemmiksi , tehokkaammiksi ja asiakaslähtöisemmiksi .
Muutosten taustalla on " liiketoiminnan muuttunut tilanne ja asiakastarpeet " .
Sonera yhtenäisti vuosi sitten kahden liiketoiminta-alueen asiakaspalveluyksikkönsä .
Yhtiön mukaan muutoksen seurauksena toiminta on tehostunut , mutta tavoitteena on yhä kehittää toimintatapoja yksinkertaisempaan suuntaan .
Viime lokakuussa Sonera vähensi laajakaistaliiketoiminnan teknologiayksiköstä 20 työntekijää .
Lisäksi yhtiö siirsi 60 työpaikkaa Oulusta , Kuopiosta , Lappeenrannasta ja Vaasasta muille paikkakunnille .
