Testi : Edullinen Wiskytablet on katkeraa kalkkia iPadille
Windows-tabletit alkavat olla iskukunnossa .
Wisky-valmistajan Windows-tabletti panee kampoihin niin iPadeille kuin parhaille Android-tableteillekin .
Microsoftilla on ollut vaikea päästä tablettimarkkinoille .
Yhtiö heitti Windows RT:n roskiin ja käynnisti Tablettimarkkinahyökkäys 2.0:n " oikealla " Windows 8:lla .
Sen jälkeen yhtiö on alkanut jakaa käyttöjärjestelmää ilmaiseksi alle 9-tuumaisella näytöllä varustettuihin laitteisiin ja muikealla alennuksella isompiin laitteisiin ( Windows 8 Bingin kanssa ) .
Kun tähän lisätään siruvalmistaja Intelin aggressiivisesti hinnoitellut yritykset kasvattaa markkinaosuutta , ovat asetelmat edullisten Windows-tablettien valmistamiselle mitä oivallisimmat .
Ei nimi tablettia pahenna
Ensimmäisenä markkinoille tulevat nimettömät valmistajat , kuten viime kuussa testaamamme Linx .
Uusi , täysin tuntematon Wisky-merkki ei herättänyt minkäännäköisiä tunteita .
Huomion kiinnitti kuitenkin laitteen ominaisuuksiin nähden erinomainen hinta .
Otimme testiin 9,7-tuumaisen , 220 euroa maksavan 3G068I-mallin .
Valmistaja tarjoaa myös 7,9-tuumaista mallia neljä kymppiä halvemmalla .
Wiskyn takapuoli lienee muovia , mutta se on saatu tuntumaltaan niin metalliseksi , että huijaus on hyvin onnistunut .
Vimpain istuu hyvin käteen .
Laite lainailee ulkoasullaan sekä Samsungeja että iPadeja .
Kollegalta tullut " miksi tuosta iPadista puuttuu nappi ?
" -kysymys kertoo paljon .
Wisky on paksuudeltaan 8 milliimetriä .
Wisky yllättää etenkin näytöllään .
9 , 7-ips-tuumainen näyttö on tarkkuudeltaan sama kuin iPad Air 2:n retina , eli 2048 x 1536 .
Värit ovat kirkkaat , katselukulmat hyvät , eikä näyttö myöskään heijastele liikaa .
On hatunnoston arvoinen suoritus , että tämän hintaluokan laitteessa on tällainen näyttö .
Myös tabletin liitettävyys saa kiitettävän arvosanan .
Wiskyssä on normaalien bluetoothien ja wlanien ohella mikro-hdmi- ja - usb-liitännät .
Lisäksi tarjolla on paikka mobiilidatan sim-kortille ja muistikortille .
Sim-korttipaikka on plussaa , sillä sitä näkee harvemmin halpalaitteissa .
Applella mobiilidatan lisääminen tablettiin tuo hintaan yli satasen lisää .
Oikea Windows oikeassa tabletissa
Kamera ei ole tabletin tärkein ominaisuus , mutta nekin pitää olla viivakoodinlukua ja videopuheluita varten .
Wiskyn päävalokuvauskone on tarkkuudeltaan 5 ja selfie-kamera 2 megapikseliä .
Etenkin jälkimmäisen suhteellinen laatu yllättää iloisesti , sillä kohinaa on paljon vähemmän kuin useimpien halpatablettien kamerantapaisissa .
Pääkamera on laadultaan korkeintaan tyydyttävä , sillä jyrkät kontrastit ovat sille liikaa ja kohina on kovaa .
Koska Windows 8 suunniteltiin alun perin x86-suorittimiin perustuvien pöytäkoneiden käyttöjärjestelmäksi , Microsoft on virranhallinnassa kilpailijoitaan jäljessä .
Intelin x86-Atomit imevät enemmän sähköä kuin kilpailijoiden Arm-prosessorit .
Tämä näkyy kilpailijoita heikompana akkukestona .
Akussa on kapasiteettia mainiot 8000 milliampeerituntia .
Wisky jaksaa videokatselua ja muuta raskasta käyttöä nelisen tuntia .
Sen jälkeen laturin kutsua ei käy enää vastustaminen .
Pihistelyllä pärjää pidempäänkin .
Laitteen muistikorttipaikalle tulee nopeasti tarvetta , sillä Wiskyn sisäänrakennettu tallennustila on vain 16 gigatavua .
Muistikortille voi kuitenkin tallentaa vain tiedostoja , sillä Windows 8:ssa ei onnistu ohjelmien asentaminen muistikortille ( ainakaan virallisesti ja ilman järjestelmärekisterin puukottamista ) .
Tallennustilaa voi toki jatkaa myös pilveen , mutta se ei ratkaise asennustilaongelmaa .
Toinen moite menee kaiuttimille , joiden ääni on melkoista pihinää .
Ulkoinen ämyri tai kuulokkeet ovat pakkohankinta , jos haluaa jenkkakoneen .
Olisi myös ollut kiva , jos mobiilidata olisi onnistunut 4g:llä .
Se ei ole Android , älä suhtaudu siihen sellaisena
Osa pikkurutinoista liittyy Windows 8:n juuriin .
Reunavalikoihin ja pyyhkäisyihin perustuvan Windows 8:n käyttölogiikka poikkeaa muista mobiilikäyttöjärjestelmistä .
Tämä voi olla omena- tai androidikansalle ongelma , Windows-ihmisille ei niinkään .
Tabletti Windows-työpöytänäkymässä .
Siitä ei silti pääse mihinkään , että hiiren oikean klikkauksen korvaaminen pitkällä painalluksella on kömpelöä .
Osittain ongelma on sovelluskohtainen .
Chromessa pitkä painallus toimii luontevammin kuin Internet Explorerissa .
Chrome myös hallitsee flash-valikot paremmin .
Iso näyttötarkkuus ja " aito pc-mäisyys " johtaa yllättävään ongelmaan .
Selaimiin aukeavat verkkosivujen työpöytäversiot , jotka on tehty hiirellä ohjattavaksi .
Kosketusoptimoiduille mobiiliversioille ei kaikilla sivustoilla pääse .
Vaikka teknisesti laite on pc , siihen kannattaa suhtautua myös tablettina .
1,3 gigahertsin suoritin ja 2 gigatavun keskusmuistilla ei uusia callofgrandtheftfarcryseiskoja pelailla .
Wisky-tabletti saa kokonaisuutena ehdottoman kiittävän tuomion .
Kompromisseja hinnan kohtuullisena pitämiseksi on tehty oikeissa paikoissa .
Laite antaa iPadille kovan vastuksen voittaen sen joillakin osa-alueilla ( yhteensopivuus pc-ohjelmien kanssa ) , ollen tasoissa toisilla ( näyttö ) ja häviten joissakin ( pienet kömpelyydet Windows 8:n työpöytänäkymää kosketuksella ohjattaessa ) .
Mikä ostajan kannalta merkittävintä , paketti maksaa alle puolet siitä , mitä edullisin iPad Air 2. .
Tällä voi alkaa olla merkitystä suuremmassakin mittakaavassa , kun hintaviin Appleihin alkaa kohdistua paineita kahdesta eri suunnasta .
Vastaavia laitteita tulee lisää muiltakin valmistajilta .
Windows-tablettimaailmassa ollaan samassa tilanteessa kuin nyt pc-maailmassa vähän jälkeen vuoden 0 .
Nimettömiltä valmistajilta alkaa tulla kloonilaitteita , jotka kilpailevat hinnan ja laadun yhdistelmällä .
Se jää nähtäväksi , miten kisassa Androidia ja iOS:ää vastaan käy .
Mutta Windows-leirillä on nyt ainakin asialliset varusteet taistoon .
Laite näyttää ahteripuolelta metalliselta .
