Työväenopisto pyysi anteeksi ja teetti selvityksen tietovuodosta
Uusi kurssinhallintajärjestelmä läpäisi tietoturvatestit , mutta kiire järjestelmän käyttöönotossa johti virheeseen , sanoo Helsingin työväenopisto .
Helsingin työväenopisto pyytää anteeksi viime viikolla tapahtunutta 13\_600 sähköpostiosoitteen julkistamista .
Työväenopiston tiedotteen mukaan virhe tapahtui vahingossa uuden Kursor-kurssinhallintajärjestelmän käyttöönoton myötä .
Virhe pääsi tapahtumaan , kun Työväenopisto korjasi aiempaa virhettä , jossa ihmisille oli lähetetty vahvistuksia väärälle kurssille pääsemisestä .
Uudelleen lähetettyjen ja oikaistujen kurssivahvistusten mukana lähti lokitiedosto , jossa oli 13\_600 ihmisen sähköpostiosoitteet .
Muita henkilötietoja lokissa ei ollut .
Työväenopiston mukaan vuoto tapahtui järjestelmävirheen ja inhimillisen virheen yhdistelmänä .
Palveluntarjoaja Grynos paikansi virheen pian sen tapahduttua .
Työväenopiston mukaan Kursor-järjestelmä läpäisi kaikki tietoturvatestit , mutta kiire järjestelmän käyttöönotossa johti virheeseen .
