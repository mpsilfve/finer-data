Bill Gates tekoälystä : " En ymmärrä miksi jotkut eivät ole huolestuneita "
Microsoftin perustaja Bill Gates on eri linjoilla tekoälyn vaaroista yhtiön oman tutkijan kanssa .
Microsoftin perustaja Bill Gates otti kantaa myös tekoälyyn Reddit-tuokiossaan aiemmin tällä viikolla .
Vastatessaan kysymyksiin muun muassa HoloLensistä , hän myös kertoi suhtautuvansa varauksella tekoälyn kehittymiseen .
– Olen siinä leirissä , joka on huolestunut superälystä .
Ensin koneet tekevät monia töitä puolestamme , eivätkä ole superälykkäitä .
Sen pitäisi olla myönteistä , jos hallitsemme sen hyvin , Gates kirjoitti muun muassa Forbesin mukaan .
– Kuitenkin muutama vuosikymmen sen jälkeen älykkyys on tarpeeksi vahva aiheuttaakseen huolta .
Olen tästä samaa mieltä Elon Muskin ja joidenkin muiden kanssa , enkä ymmärrä , miksi jotkut eivät ole huolestuneita , Gates jatkoi .
Yksi tekoälyyn luottavaisesti suhtautuvista on sattumoisin Microsoftin oma tekoälyguru Eric Horvitz .
Hän johtaa Microsoft Researchin päälaboratoriota Redmondin pääkonttorissa .
– On esitetty huolia siitä , että ihmiset saattavat menettää hallinnan älykkäästä teknologiasta .
En usko sen olevan mahdollista , Horvitz sanoi äskettäin .
Hän katsoi , että tekoälyn tuoma kehityspotentiaali tieteessä , taloudessa ja koulutuksessa on valtava .
Gatesin ja Muskin ohella tekoälystä on varoittanut voimakkaasti myös professori Stephen Hawking .
