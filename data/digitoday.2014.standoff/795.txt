Uusi tapa tutkia Marsia : Nasa tahtoo lentää
Nasa leikkii ajatuksella eräänlaisista helikoptereista Marsin vaaranpaikkojen löytämiseksi ajoissa .
Yhdysvaltain avaruushallinto Nasa kamppailee ikävän ongelman kanssa .
Sen Mars-mönkijät ovat hitaita ja liikkuvat niin sanotusti vaarallisilla vesillä .
Marsin maaperä on toistaiseksi tuntematon mysteeri , eivätkä mönkijöitä Maasta käsin ohjastavat tiedemiehet tunne kaikkia Mars-planeetan vaaroja .
Siksi täytyykin kehittää tapa , jolla saadaan etukäteistietoa mönkijän reitin varrelta .
Eräs Nasan Jet Propulsion -laboratorion tutkima vaihtoehto on liidokkihelikopteri .
Liidokki voisi päivän aikana kulkea huomattavasti mönkijää pidemmälle hankkien etukäteistietoa Marsin maaperästä sekä mahdollisista mönkijälle kohtalokkaista rotkoista ja koloista .
Liidokki voisi myös tallettaa näytteitä , jotka myöhemmin paikalle saapuva mönkijä voisi kerätä .
Toistaiseksi teknologia on kuitenkin vasta konseptiasteella .
Sen testaaminen vie paljon aikaa ja rahaa , mutta jos tuloksena on selvästi dollareita säästävä tapa Marsin kartoittamiseksi , voi homma olla sen arvoista .
Asiasta kertoi muun muassa Engadget .
