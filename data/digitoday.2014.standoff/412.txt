Auringolla maailman ympäri : Solar Impulse 2 valmistautuu lentoon
Miehitetyn lentokoneen , jonka siipien kärkiväli päihittää jumbojetin , on määrä kulkea maapallon ympäri ensi vuonna .
Kokonaan aurinkoenergialla toimiva lentokone valmistautuu maailmanympärysmatkaan vuonna 2015 .
Solar Impulse -niminen sveitsiläisyritys kertoo , että sen toisen sukupolven aurinkokone Solar Impulse 2 ei edeltäjästään poiketen ole enää mikään testilaboratorio .
Solar Impulse 2 on esittelyvideon mukaan tehty hyvin pitkiä matkoja varten , " pidempiä , kuin yksikään lentokone on koskaan tehnyt " .
Lento ei kuitenkaan ole katkoton , sillä pilottia pitää vaihtaa enintään kuuden päivän välein .
Lentokone on katettu 17\_000 aurinkokennolla , ja siipien kärkiväli on 72 metriä .
Boeing 747:n yleisimmässä versiossa kärkiväli on 65 metriä .
Huippunopeus on noin 140 kilometriä tunnissa .
Pilotteina toimivat yrityksen perustajat Bertrand Piccard ja Andre Borschber .
Koneessa on virtuaalinen apupilotti , joka hälyttää ihmistä ongelmista .
Solar Impulse 2:sta uutisoi muun muassa CBS News .
Tempauksen tavoitteena on todistaa maailmalle , että jos auringolla voi lentää koko planeetan ympäri , voi aurinkosähköä käyttää myös mitä moninaisimpiin asioihin päivittäisessä elämässä .
Aurinkovoimalla toimivat lentokoneet kiinnostavat muuallakin , kuten käytettäessä miehittämättöminä lennokkeina internet-yhteyksien tarjoamiseksi vaikeasti tavoitetuilla alueilla .
