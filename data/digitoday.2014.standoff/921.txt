Google tiukkana unohduksista — mutta onko systeemi rikki joka tapauksessa ?
Googlen lakijohtajan mukaan yhtiö ei ole ollenkaan halukas laajentamaan hakutulosten poistamista , mutta tarkastelee käytäntöjään kuitenkin pian .
Google poistaa ihmisten nimillä tehtyjä hakutuloksia harkintansa mukaan viimekeväisen EU-tuomioistuimen päätöksen vuoksi , mutta poistot koskevat vain sen hakukoneita EU:n sisällä .
EU on vaatinut laajempaa poistoa .
Lakiasiainjohtaja David Drummond ei lämpene ajatukselle .
Googlen linjana on ollut koko ajan , että poistojen on koskettava vain Eurooppaa , ei esimerkiksi Google.comia .
Drummond vahvisti käsityksen maanantaina Brysselissä : Linja ei ole muuttunut .
Drummondin mukaan Google tarkastelee käytäntöään saatuaan neuvoa-antavan raportin tammikuun lopussa .
Sen laatimiseen on osallistunut muun muassa Wikipedian perustaja Jimmy Wales , joka on tuominnut EU:n unohduspakon sen suurina .
Lakijohtajan mukaan Google ottaa raportin ja EU:n tietosuojavaltuutettujen suositukset huomioon , mutta suurta muutosta tuskin on luvassa .
– Vahva näkemyksemme on , että konseptia on voitava rajoittaa jotenkin , koska se on eurooppalainen konsepti , Drummond sanoi Reutersin mukaan .
200\_000 pyyntöä
Google on saanut yli 200\_000 pyyntöä hakutulosten poistamiseksi sen jälkeen , kun tuomioistuin linjasi unohdusten puolesta viime toukokuussa .
Pyynnöt koskevat yli 700\_000 verkko-osoitetta .
Monessa tapauksessa Google on kieltäytynyt pyynnöistä .
Tuomioistuimen päätöksellä ja Googlen reaktiolla siihen on useita ongelmia , joista varsinkin yksi tuntuu jääneen vähälle huomiolle .
Kun Googlen eurooppalaiseen hakukoneeseen kirjoittaa ihmisen nimen , useassa tapauksessa haku antaa automaattisen ilmoituksen , että joitakin tuloksia on saatettu pyyhkiä pois .
Tästä syntyy reaktio , että " ahaa tällä ihmisellä on jotain salattavaa " .
Vaikka tästä ei juuri koskaan ole kysymys .
Ilmoitus on vain Googlen disclaimer , joka esiintyy , vaikka kyseinen henkilö ei olisi anonut yhdenkään hakutuloksen poistoa .
