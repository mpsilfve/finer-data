Joko nyt ?
Murjottu Pleikkari-verkko hoippuu pystyyn
Playstation Networkin pitäisi olla lopultakin toipumassa päiväkausia kestäneestä verkkohyökkäyksestä .
Playstation-konsolien käyttämä ja usein tarvitsema Playstation Network -verkkopalvelu ( PSN ) on Sonyn mukaan palaamassa linjoille .
Sony ilmoitti blogissaan viikonloppuna , että PSN on takaisin pystyssä , mutta lähipäivät näyttävät , ovatko hyökkääjät todella lopettaneet ja onko Sony todella saanut hyökkäyksen kuriin .
Lizard Squadin jouluinen palvelunestohyökkäys muun muassa Playstation Networkia vastaan pilasi monien uusien konsolinomistajien ensikokemukset , koska konsoli ei saanut yhteyttä verkkoon .
Mega-palvelun perustaja Kim Dotcom lahjoi hyökkääjät lopettamaan , mutta tämä ei näyttänyt katkaisevan PSN-hyökkäystä aivan heti .
Eri pelaajat valittivat vielä sunnuntaina PSN:n olevan tavoittamattomissa .
Sony neuvoi ongelmista edelleen kärsiviä käynnistämään Playstationin uudelleen ja kokeilemaan sitten kirjautumista palveluun .
