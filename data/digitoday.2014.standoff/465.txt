Android-aukko romuttaa vpn-suojan
" Virtual public network " ?
Ilman suojausta vpn on yhtä tyhjän kanssa .
Turvalliseen verkkoviestintään tarkoitettu vpn-tekniikka ( virtual private network ) ei täytä tehtäväänsä useissa eri Android-laitteissa , israelilaisen Ben Gurion Universityn tutkijat väittävät .
Tutkijoiden mukaan Android 4.3 Jelly Beanissa on haavoittuvuus vpn-teknologiassa .
Ongelman vuoksi haitallinen sovellus – jos sellaisen saa laitteeseen ujutettua – pystyy ohittamaan aktiivisen vpn-konfiguraation ja ohjaamaan turvatun dataliikenteen toiseen verkko-osoitteeseen .
– Viestintä kaapataan selvänä tekstinä ( ei salausta ) , mikä paljastaa tiedot täysin .
Uudelleenohjaus voi tapahtua samalla , kun käyttäjä on siitä täysin tietämätön ja uskoo datan olevan salattu ja turvassa , tutkijat kirjoittavat .
Tutkijoiden mukaan aukko liittyy heidän aiemmin löytämäänsä haavoittuvuuteen Samsungin puhelinten Knox-tietoturvaratkaisusta .
Samsung ja Google tosin kiistivät silloin , että kyse olisi Knoxin virheestä .
Haavoittuvuutta esitellään videolla .
Toistaiseksi on epäselvää , koskeeko ongelma myös uusinta Android 4.4 KitKatia .
Tutkijat ovat jakaneet tietonsa Googlen kanssa .
Heidän löydöksistään uutisoi muun muassa ZDNet .
