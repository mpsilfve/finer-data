Starbucks vannoo nyt asiakkaan tietoturvan nimeen — tallentaa siltipaikkatietoja
Kahvilaketju teki niin sanotusti " snapchatit " ja korostaa nyt asiakkaan tietoturvaa .
Salasanoja ei enää säilötä selväkielisinä .
iOS-sovellus tallentaa silti yhä käyttäjän viimeisimmän paikkatiedon .
Yhdysvaltalainen kahvilaketju Starbucks julkaisi päivityksen iPhone-maksusovellukseensa .
Se ei enää tallenna käyttäjien salasanoja selväkielisinä , ongelman alun perin tunnistanut tietoturvatutkija Daniel Wood uskoo Computerworldin mukaan .
Vielä hetki sitten vaikutti siltä , ettei Starbucks pitänyt selväkielisiä salasanoja ongelmana , vaikka ne olisivat olleet puhelinvarkaan saatavissa .
Sovelluksen päivityksestä kertoessaan yhtiö kuitenkin vannoo asiakkaiden tietoturvan nimeen .
– Turvallisuutenne on meille uskomattoman tärkeää , Starbucksin tietohallintojohtaja Curt Garner vakuuttelee viestissään .
Tietoturvayhtiö Sophos ei ole kuitenkaan vakuuttunut .
Lupaukset turvallisuudesta eivät sen mukaan selitä , miksi Starbucks ylipäätään koskaan tallensi asiakkaiden salasanoja heidän laitteisiinsa ilman minkäänlaisia suojauksia .
Vieläkin viilattavaa
Daniel Wood on lisäksi löytänyt päivitetystäkin sovelluksesta yhden , joskin melko pienen ongelman .
Sovellus tallentaa iOS-laitteeseen edelleen paikkatietoa , tarkalleen ottaen edellisen sijainnin , missä laitetta käytettiin .
Mutta sovellus ei sentään enää kirjaa luetteloksi kaikkia paikkoja , joissa käyttäjä on ollut .
Starbucks on monikansallinen miljardiyhtiö ja sen vuoksi hieman kasvoton .
Mutta äskettäinen esimerkki osoitti , että jopa aloitteleva mobiilifirma saattaa syyllistyä tietoturvan vähättelyyn – ainakin kunnes tuli turpaan .
Kuvaviestipalvelu Snapchatista paljastui haavoittuvuus , jota yhtiö ei suostunut korjaamaan kuukausiin .
Kun ongelma tuli lopulta yleiseen tietoon , Snapchat käyttäytyi kuin mellakkapoliisi vesitykkien kanssa , eikä suostunut hyväksymään uhkaa .
Mutta kun murto sitten tapahtui , yhtiöllä muuttui ääni kellossa , ja käyttäjiltä pyydettiin lopulta anteeksi .
