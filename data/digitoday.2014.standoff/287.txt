Alipay kehuskelee mobiilimaksuilla : Ohitimme Paypalin
Kiinalainen Alipay julisti nousseensa maailman suurimmaksi mobiilimaksujen välittäjäksi .
Se sanoo välittävänsä 18 miljoonaa maksua päivässä .
Alipay , joka on Alibaba Groupin tytäryhtiö , laskee itsensä maailman mobiilimaksujen johtajaksi käyttäjien ja maksusuoritusten lukumäärän perusteella .
Alipayn asiakkaat tekivät viime vuonna 2,78 miljardia maksua , joiden yhteissumma oli lähes 150 miljardia dollaria , uutistoimisto Xinhua kirjoitti .
Sen mukaan Alipayllä oli lähes 300 miljoonaa rekisteröitynyttä käyttäjää , joista 100 miljoonaa käytti palvelua mobiililaitteilla .
Yrityksen mukaan se ohitti amerikkalaisen kilpailijansa Paypalin aktiivisten mobiilikäyttäjien lukumäärän viime vuoden toisella neljänneksellä .
Vuoden vaihteessa Kiinassa oli 500 miljoonaa internetin käyttäjää .
Heistä 81 prosenttia käytti internetiä matkapuhelimilla .
Kiinassa Alipay kilpailee Tencentin WeChat eli Weibo -mikroblogipalvelun kanssa , joka myös välittää mobiilimaksuja .
