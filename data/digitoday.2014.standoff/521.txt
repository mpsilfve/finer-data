Tulihan se sieltä : Snapchat pyysi anteeksi
Snapchat päivitti kuvasovellustaan turvallisemmaksi — ja suostui vihdoin sanomaan ne kolme kauan kaivattua sanaa .
Tietomurron kärsinyt – tai joidenkin mielestä itse aiheuttanut – Snapchat julkaisi torstaina päivitetyn version suositusta kuvasovelluksestaan Androidille ja iOS:lle .
Uusi versio parantaa Snapchatin ilmoituksen mukaan Find Friends -toimintoa ja antaa käyttäjille mahdollisuuden estää puhelinnumeronsa linkittämisen käyttäjänimensä kanssa .
Päivitys myös vaatii uusia käyttäjiä varmistamaan puhelinnumeronsa ennen kuin he voivat käyttää ystävien hakuun tarkoitettua Find Friends -toimintoa .
Tärkeimmän Snapchat jätti ilmoituksensa loppuun .
– Tiimimme jatkaa parannuksien tekemistä estääkseen tulevat yritykset hyväksikäyttää rajapintojamme .
Olemme pahoillamme kaikista ongelmista , jotka tämä ongelma on saattanut aiheuttaa teille , ja arvostamme suuresti kärsivällisyyttänne ja tukeanne , Snapchat lopettaa .
Voidaan tietenkin halkoa hiuksia ja miettiä , onko englannin kielen ilmaisu " we are sorry " aivan yhtä vahva ja merkityksellinen , kuin jos sanoisi " we apologize " .
Mutta ele on joka tapauksessa jo huomioitu ja kuitattu näkyvästi mediassa .
Snapchat ymmärsi vihdoin , mistä hyvässä pr:ssä on kysymys .
