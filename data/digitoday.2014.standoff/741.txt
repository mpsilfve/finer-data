Harrastajien pikku-pc parani — tukee myös Windows 10:tä
Halvasta Raspberry Pi -tietokoneesta tuli maanantaina saataville uusi tehokkaampi versio .
Raspberry Pi -säätiö kertoi samannimisen tietokoneensa uudesta tulemisesta .
Raspberry Pi 2:n myynti alkoi 35 dollarin hintaan , mikä vastaa edellisen Model B+:n hintaa .
Uudessa yhden piirilevyn tietokoneessa on 900 megahertsin neliytiminen ARM Cortex-A7 -suoritin , joka säätiön mukaan tarjoaa noin kuusinkertaisen suorituskyvyn aiempaan verrattuna .
Muistia on tuplasti enemmän eli yhden gigatavun verran , ja laite on yhteensopiva taaksepäin .
Säätiön mukaan suoritinvalinta tarkoittaa , että Raspberry Pi 2 voi ajaa paitsi ARM GNU/Linux-jakeluita , myös Microsoftin tulevaa Windows 10:tä , tai tarkemmin sanottuna laitteelle erikseen sovitettavaa versiota Windows 10:stä .
Microsoftin mukaan tämä Windows 10 -versio tulee ilmaiseksi Raspberryn käyttäjien saataville myöhemmin tänä vuonna Windows Developer Program for IoT -ohjelman kautta .
Raspberry on siis pelkkä kortti ilman koteloa , näppäimistöä , näyttöä tai muitakaan tietokoneiden kanssa yleisesti toimitettavia oheislaitteita .
Tietokone on tarkoitettu muun muassa ohjelmoinnin opetteluun ja on löytänyt paikkansa esimerkiksi monessa koulussa .
Kehittäjän tarjoamat linkit verkkokauppoihin eivät toimineet uutisen kirjoittamisen aikaan .
Syytä voi vain arvailla , mutta kenties laitteen julkaisu aiheutti ostoryntäyksen , eivätkä verkkopalvelut kestäneet rysäystä .
Raspberryja on tähän mennessä myyty noin 4,5 miljoonaa kappaletta .
