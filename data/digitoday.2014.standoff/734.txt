Xbox One ilman levyasemaa ?
Niin olisi voinut käydä
Digitaalisen jakelun lumo johdatti Microsoftin vaarallisille vesille , Official Xbox Magazine kertoo .
Microsoftin omistaman pelitalon Microsoft Studiosin pomo Phil Spencer avautui Xbox Onen kehityskaaresta Official Xbox Magazinelle .
Spencerin mukaan idea ilman levyasemaa toimivasta konsolista oli harkinnassa jopa vielä viime vuoden puolivälissä , eli vain kuukausia ennen syksyn julkaisua .
Pahin kilpailija Playstation 4 sisältää levyaseman ja jälkikäteen katsottuna Microsoft olisi saattanut ampua itseään jalkaan turvautumalla puhtaasti pelien digitaaliseen jakeluun Xbox Onessa .
– Oli olemassa todellinen keskustelu siitä , pitäisikö Xbox Onessa olla optinen levyasema , vai selviäisimmekö puhtaasti levyttömällä konsolilla .
Mutta kun alkaa tarkastella kaistanleveyksiä ja pelien kokoa , siitä syntyy ongelmia , Spencer kertoi Official Xbox Magazinelle .
Siksi konsoliin päätettiin lopulta laittaa blu-ray-asema .
Xbox Onen lanseeraus oli ilman levyasemahässäkkääkin melkoista vuoristorataa , kun Microsoft ensin säikäytti pelaajia erilaisilla uudistuksilla vain muuttaakseen mielensä myöhemmin .
Esimerkkinä vaikkapa konsoliin aiottu nettipakko ja rajoitukset käytettyjen pelien myyntiin .
