Twitter-vuoto : " Tässä olemme surkeita "
Twitterin toimitusjohtaja ruoskii itseään ja yhtiötään sisäisessä muistiossa , joka on vuotanut The Vergelle .
Toimitusjohtaja Dick Costolon mukaan yhtiöllä on kroonisia vaikeuksia selviytyä häirinnästä ja trolleista palvelussaan .
— Olemme surkeita häirinnän ja trollien kanssa palvelussamme ja olemme olleet surkeita siinä vuosia , Costolo kirjoitti muistiossa , jonka The Verge on saanut käsiinsä .
— Ei ole mikään salaisuus , että muu maailma puhuu siitä joka päivä .
Menetämme ydinkäyttäjän toisensa perään , koska emme pysty hoitamaan trollaajia , joita he kohtaavat joka päivä , hän jatkoi .
Muun muassa tutkimusyhtiö Pew Center on arvostellut Twitteriä sen palvelussa esiintyvästä häirinnästä , joka kohdistuu erityisesti naisiin .
Eräässä sähköpostissa Costolo pahoitteli häirintää käyttäjälle .
Hän sanoi ottavansa henkilökohtaisen vastuun asiasta .
Hän myös sanoi häpeävänsä yhtiön hidasta reagointia asiaan .
— Se ( hitaus ) on absurdia .
Sitä ei voi puolustella millään .
