Nokia-Microsoft hävisi myös Sonylle Länsi-Euroopassa
Älypuhelinten toimitukset nousivat viime vuonna uuteen ennätykseen Länsi-Euroopassa .
Toimitukset kasvoivat 6,4 prosenttia 145,8 miljoonaan .
Länsi-Euroopan älypuhelintoimitusten arvo ei viime vuonna pysynyt kappalemääräisten toimitusten vauhdissa , IDC:n raportista ilmenee .
Se kasvoi kuitenkin 1,7 prosenttia 54,8 miljardiin euroon .
Älypuhelinten markkina-arvon kasvusta on pitkälti kiittäminen isonäyttöisten phabletien 174 prosenttia lisääntyneitä toimituksia , mikä vastaa 10 prosenttia kaikista toimitetuista älypuhelimista .
Niiden keskihinta oli 586 euroa , kun kaikkien älypuhelinten keskihinta oli 375 euroa .
Phablet-laitteita toimitettiin 14,3 miljoonaa .
Samsung , Apple ja LG vastasivat yhdessä 80 prosentista toimituksia .
Käyttöjärjestelmien välisessä kilpailussa on jäljellä vain kolme osanottajaa ; Android , iOS ja Windows Phone .
Muut ovat romahtaneet lähelle nollatasoa .
Googlen Android kasvatti viime vuonna markkinaosuuttaan seitsemällä prosentilla ylivoimaiseen 71,2 prosenttiin .
Eniten suhteellista osuuttaan edellisvuodesta kasvatti Microsoftin Windows Phone , 20,7 prosenttia , mutta silti sen osuus oli vain 6,8 prosenttia .
Applen iOS:n markkinaosuus nousi 14,9 prosenttia , mikä antoi sille 21,2 prosentin osuuden toimitetuista käyttöjärjestelmistä .
Äly- ja feature-puhelimissa Apple oli selvä voittaja .
Sen markkinaosuus kasvoi vuoden 2013 14,6 prosentista 17,7 prosenttiin .
Samsungin osuus sen sijaan kutistui 42,3 prosentista 35,3 prosenttiin .
Nokia-Microsoftin menestys puhelinmarkkinoilla ei ollut hääppöinen .
Sen kokonaistoimitusmäärä laski , ja 14,1 prosentin markkinaosuus kutistui 11,3 prosenttiin .
Apple vie , Samsung ja Microsoft vikisevät Älypuhelimissa Nokia-Microsoft 6,9 prosentin markkinaosuudellaan jäi neljänneksi Samsungin ( 35 % ) , Applen ( 21,2 ) ja Sonyn ( 10,4 ) jälkeen .
Viides oli LG ( 5,9 ) .
Asiasta uutisoi muun muassa FierceWireless .
Windows ja iOS voittivat , Blackberry romahti
