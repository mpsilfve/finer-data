Gmail — ja joukko muita Googlen palveluja — teki katoamistempun
Katko oli lehtitietojen perusteella hyvinkin laaja , sillä ilmoituksia tuli ympäri maailman Euroopasta Yhdysvaltoihin ja Intiasta Kanadaan .
Internet-yhtiö Google kärsi perjantaina illalla merkillisen laajan ja melko pitkäkestoisen toimintahäiriön , joka muun muassa TechCrunchin mukaan kosketti suurta määrää käyttäjiä ympäri maailman .
Eniten huomiota on saanut osakseen Gmail-sähköpostipalvelun katkeaminen , mutta se on vain osa tarinaa .
Googlen Apps Status -sivun mukaan samanlaisia ongelmia oli yli kymmenessä palvelussa kuten Calendar , Talk , Drive , Docs , Sites ja Groups .
Google ei näytä vielä antaneen virallista selitystä ongelmille , jotka alkoivat vähän kello 21 jälkeen Suomen aikaa ja päättyivät noin 22.30 mennessä .
Erikoista on , että vian iskiessä osa Googlen palvelujen luotettavuudesta vastaavasta tiimistä oli juuri aloittanut kysymys ja vastaa -session Redditissä .
Toistaiseksi saatavilla olevat tiedot eivät sulje pois hyökkäyksen mahdollisuutta .
