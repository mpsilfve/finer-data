Googlen pelko toteutumassa : Googlesta riippumaton Android
Androidin suosittu CyanogenMod-laajennus on vasta esimakua tulevasta , pääjohtaja maalaili The Information -lehden tilaisuudessa .
On kunnianhimoisia suunnitelmia ja sitten on pähkähulluja suunnitelmia .
Cyanogenin pääjohtajan puheet menevät äkkikuulemalta jälkimmäiseen laariin .
Mutta kyse ei ole vitsistä , ja yrityksestä tulee varmasti kova .
Kirt McMaster valaisi The Informationin tilaisuudessa San Franciscossa , mihin Android-puhelimissa ja -tableteissa käytettyä CyanogenModia halutaan viedä .
– Yritämme ottaa Androidin pois Googlelta , McMaster sanoi lehden mukaan .
Tähtäimissä on ytimiään myöten avoin versio Android-käyttöjärjestelmästä , jotta kumppanit voivat rakentaa siihen tiukasti kytkeytyviä palveluja tavalla , joka ei ole nyky-Androidissa mahdollista .
– Olemme hädin tuskin raapaisseet pintaa siinä , mitä mobiili voi olla .
Tänään Cyanogen on jossain määrin riippuvainen Googlesta .
Huomenna se ei ole .
Emme nojaa johonkin Googlen johdannaiseen kolmen – viiden vuoden päästä , McMaster jatkoi The Informationin mukaan .
Android on Googlen avoimen koodin projekti , mutta se ei ole kokonaan avointa koodia , ja Google päättää tiukasti uusien Android-versioiden sisällöstä .
On varmaa , että Google ei katso hyvällä Cyanogenin suunnitelmia .
Joskus on ki rjoitettu , että suurin uhka Googlen hallitsevalle asemalle älypuhelimissa olisi juurikin menestyksekäs , vaihtoehtoinen Android-jakelu .
Kirt McMaster ennakoi , että Cyanogen perustaa oman sovelluskauppansa 18 kuukaudessa .
The Informationin artikkeli on maksumuurin takana .
Sitä on referoinut esimerkiksi Android Authority .
