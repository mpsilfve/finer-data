Luvut julki — Samsung syötti iPadeille katkeraa kalkkia
Applen iPad-tablettien myyntimäärä kutistui ensimmäistä kertaa viime vuonna , ABI Research ennusti .
ABI Researchin lukujen mukaan Applen iPad-myynti jää kuusi miljoonaa pienemmäksi kuin viime vuonna .
Samaan aikaan Samsung kasvatti myyntiään viidellä miljoonalla .
Apple ei ole julkaissut loka-joulukuun lukuja , mutta ABI:n mukaan sen myynti jäi 12,3 miljoonaan tablettiin .
Se tietää myynnin laskua kolmantena peräkkäisenä vuosineljänneksenä .
Apple on edelleen ylivoimaiseksi suurin taulutietokoneiden toimittaja .
ABI:n lukujen mukaan iPadeja toimitettiin vuoden loppuun mennessä 68 miljoonaa , kun niitä vuonna 2013 myytiin 74 miljoonaa kappaletta .
Samsung toimitti 43 miljoonaa tablettia , kun se vuonna 2013 toimitti 38 miljoonaa .
Käyttöjärjestelmävertailussa Googlen Androidin osuus nousi 54 prosenttiin Applen iOS:n 41 prosenttia vastaan .
Microsoftin Windows 8 pystyi vain viiden prosentin markkinaosuuteen .
Toinen markkinatutkimusyritys IDC ennustaa myös iPadin myynnin laskeneen .
Sen mukaan tablettimarkkinat törmäsivät seinään viime vuonna .
Myynti kasvoi vain seitsemän prosenttia , kun kasvu edellisenä vuonna oli 52 prosenttia , MarketWatch kirjoitti .
Taulutietokoneiden kysyntä nousee reippaasti taas alkaneena vuonna , ABI ennustaa .
Sen mukaan laitteiden myynti saa vauhtia yrityskysynnän kasvusta .
Ennusteen mukaan tabletteja myydään 194 miljoonaa kappaletta eli 16 prosenttia enemmän kuin viime vuonna .
