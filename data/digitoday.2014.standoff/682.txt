Samsungia vastaan todistava sadan patentin iPhone-kehittäjä lähtee Applelta
Applen iPhonen käyttöjärjestelmän luojiin kuuluva Greg Christie , joka on vetänyt yhtiön inhmillisen käyttöliittymän tiimiä , jättää Applen .
Apple vahvisti sähköpostilla tiedon 18 vuotta Applella työskennelleen Greg Christien lähdöstä .
Viestin mukaan hän on suunnitellut jäävänsä eläkkeelle myöhemmin tänä vuonna .
Christien tehtävät siirtyvät Applen kuuluisalle muotoilijalle Jonathan Ivelle .
Viime vuonna Ive ajoi Christien ylitse , kun hän ryhtyi komentamaan myös ohjelmistosuunnittelua .
Laitemuotoilussa maailman maineeseen noussut Ive päätti ulottaa minimalistisen muotoilutyylinsä myös Applen tuotteiden käyttöliittymiin .
Musta ja valkoinen korvasivat käyttöliittymissä harrastetut luonnolliset materiaalit , joiden oli määrä auttaa kuluttajia ymmärtämään sovellusten toimintaa helpommin .
Christie aloitti Applella 1996 , jolloin hän työskenteli kaikkien digitaalisten avustajien isoäidin , lyhytikäisen Newtonin parissa , Wall Street Journal kirjoitti .
Hän kehitti pitkään Macin käyttöjärjestelmää ennen kuin hänet vedettiin mukaan iPhonen kehitykseen .
Yhdysvaltain patenttivirasto myönsi tiistaina Christielle patentin menetelmästä avata älypuhelimen lukitus kosketusnäytöltä .
Hänen nimissään on melkein sata patenttia , ja jonossa on lisäksi 31 patenttihakemusta .
Christie on myös yksi Applen avaintodistajia meneillään olevassa patenttioikeudenkäynnissä Samsungia vastaan .
Avaa pyyhkäisyllä -patentti , jonka keksijöihin Christie kuuluu , on yksi niistä viidestä , joiden nojalla Apple vaatii Samsungilta 2,2 miljardin dollarin korvauksia .
