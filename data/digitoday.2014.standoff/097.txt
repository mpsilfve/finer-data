Yandex vaatii : Haku irti Androidista
Venäläinen hakukone Yandex syyttää Googlea kilpailulakien rikkomisesta ja on valittanut yhtiöstä venäläisille viranomaisille , Tech.eu kertoo .
Yandex katsoo Googlen saavan väärää kilpailuetua pakkaamalla nettihaun ja muita palveluita Android-käyttöjärjestelmään , jolla on myös Venäjällä hallitseva asema älypuhelimissa .
Asiasta kertoo Tech.eu , jonka mukaan Yandex harmittelee kolmen eri älypuhelinvalmistajan jo ilmoittaneen sille , etteivät ne enää pysty asentamaan Yandexin palveluja puhelimiinsa .
Yandex katsoo tämän johtuvan Googlen kiellosta .
Riita mukailee samankaltaisia syytöksiä , joista Microsoft joutui vaikeuksiin EU:ssa Windowsin Media Playerin ja Internet Explorerin kanssa .
Google puolestaan on ollut EU:ssa kiipelissä muun muassa hakupalvelustaan , jonka on katsottu suosineen yhtiön omia palveluja kilpailijoiden kustannuksella .
Viime marraskuussa Euroopan parlamentti äänesti sen puolesta , että Googlen hakubisnes irrotettaisiin omilleen yhtiöstä .
Yandex sanoo valituksessaan Venäjän kilpailuviranomaiselle , että vaikka monet kuvittelevat Androidin olevan avoin alusta , todellisuudessa valmistajat on lukittu Google Play -kauppaan ja suljettuihin ohjelmointirajapintoihin .
Venäläisyhtiö haluaa Googlen joutuvan erottamaan Androidin hakupalvelusta ja yhtiön muista kuluttajatuotteista kuten Gmailista .
Myös muualla on alettu vastustaa Googlen liian suureksi koettua määräysvaltaa Androidista .
Yksi mielenkiintoisimmista hankkeista on Cyanogenin , joka tähtää aidosti Googlesta riippumattoman Androidin luomiseen .
