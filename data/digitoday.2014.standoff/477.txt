Googlesta tehtiin formulapomon seksikuvien vartija Saksassakin
Formula ykkösten entinen johtaja Max Mosley onnistui saamaan saksalaiselta tuomioistuimelta määräyksen , jonka mukaan hakukoneyhtiö Googlen on estettävä Mosleyn seksiorgiakuvien näyttäminen .
Hampurilainen tuomioistuin myönsi , ettei Google ole ottanut Max Mosley -kuvia , mutta piti sitä niiden levittäjänä , uutisoi muun muassa The Independent .
Kaksi kuukautta sitten Mosleyn sai vastaavan päätöksen Ranskassa .
Google ilmoitti valittavansa päätöksistä .
Tapauksella on periaatteellista merkitystä .
Kaikki osapuolet ovat yhtä mieltä siitä , että Rupert Murchdocin lehti-imperiumiin kuulunen News of the World -lehden vuonna 2008 laittomasti julkaisemat kuvat loukkaavat Mosleyn yksityisyyttä .
Hän on kampanjoinut aktiivisesti sekä oikeuslaitoksissa että mediassa kuvien levityksen tukahduttamiseksi .
Mosley myöntää osallistuneensa sadomasokistiseen seksisessioon viiden prostituoidun kanssa ja maksaneensa kullekin 2\_500 puntaa , mutta kiistää ehdottomasti sen , että tilaisuus olisi mitenkään liittynyt natsismiin , kuten News of the World -lehti oli otsikoinut kuvat .
Saksalaisen ja ranskalaisen tuomioistuimen päätöksissä Google pannaan vastaamaan internetin sisällön valvonnasta .
Google on kyllä halukas poistamaan linkkejä , jos poistamisesta esitetään asianmukainen pyyntö .
Google , joka syyskuussa kertoi pyynnöstä poistaneensa satoja sivuja Mosley-sisältöä , sanoo , että saksalaisoikeuden päätöksen voi viedä tilanteeseen , jossa internetpalvelujen tarjoajat joutuvat valvomaan tallentamansa ja välittämänsä sisällön pienintäkin osasta .
Toisessa , julkisuuden henkilöiden yksityisyyden suojaan liittyvässä jutussa Euroopan ihmisoikeustuomioistuin EIT antoi tammikuun puolivälissä päätöksen , joka näyttää laajentavan yksityisyyden suojaa sananvapauden kustannuksella .
EIT piti voimassa Susan Ruususen ja kustantaja Kari Ojalan saamat nimelliset sakot kirjasta Pääministerin morsian .
Siinä Ruusunen kuvasi elämäänsä pääministeri Matti Vanhasen kanssa .
Ruususen mukaan hänellä oli oikeus kirjoittaa omista kokemuksistaan .
Vuonna 2007 julkaistusta kirjasta Ruususelle määrättiin hovi- ja korkeimmassa oikeudessa 20 päiväsakkoa vuonna 2010 .
EIT:n päätöksestä kirjoitti muun muassa Ilta-Sanomat .
Aikaisemmin EIT on on antanut Suomelle 17 langettavaa päätöstä sananvapauden loukkaamisesta .
