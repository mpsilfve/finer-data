Voi nyyh — tässä vuoden myydyimmät pelit
Päässä alkaa soida Ultra Bran kappale Ilmiöitä , kun lukee listaa Suomen viime vuoden myydyimmistä videopeleistä .
– Mitä täällä on ?
Aina samoja pieniä ilmiöitä .
Eikä vieläkään tuulivoimaa .
.. Suomen pelialan etujärjestö Figma julkisti vuoden 2014 myydyimmät videopelit .
Jos kympin listaa lukee kriittisesti , siitä voi löytää huolestuttavia , joskaan ei mitenkään uusia piirteitä pelaajien ostokäyttäytymisessä .
Kaksi eniten myynyttä peliä NHL 15 ja Fifa 15 edustavat kumpikin Electronic Artsin erittäin pitkäikäisiä pelisarjoja , jotka ovat monien mielestä taantuneet jokavuotiseksi rahastukseksi kauan sitten .
Tosin allekirjoittanut ei ole pelannut kummankaan sarjan pelejä pitkään aikaan , joten kenties uudistumista on tapahtunut muutenkin kuin grafiikan osalta .
Kolmannen sijan rakentelupeli Minecraft on hauska tapaus , kun ottaa huomioon , että peli on melko karun näköinen , mutta tarjoaa sitäkin enemmän mahdollisuuksia itsensä toteuttamiseen .
Peli on jo vuosien ikäinen , mutta päättyneenä vuonna se ilmestyi muun muassa uuden sukupolven pelikonsoleille .
Neljännen sijan Call of Duty : Advanced Warfare on vähän kuin Activision-Blizzardin vastine EA:n vuosipäivityksille .
Mutta helposti pureskeltava action-sotiminen viihdyttää sen lyhyen hetken , mitä sitä kestää .
Paina X:ää kunnioittaaksesi vainajaa .
Kuudennella sijalla oleva Ubisoftin Watch Dogs on esimerkki siitä , mitä tapahtuu , kun hype ja todellisuus kohtaavat karulla tavalla .
Odotettu hakkerointipeli ei ole susihuono , mutta se ei ole myöskään sitä , mitä monet halusivat .
Syytettiinpä peliä myös kovin bugiseksi ainakin julkaisuhetkellä , mutta Watch Dogs ei valitettavasti ole ainoa , joka on tähän syntiin syyllistynyt .
Paras / pahin esimerkki viime vuodelta lienee niin ikään Ubisoftin viimeisin Assassin's Creed -seikkailu , joka ei mahtunut Figman top 10:een .
Olemmeko kuitenkin onnellisia ?
Seitsemänneksi pääsi ikiaikainen karaokepeli SingStar uudella osallaan SingStar Suomibileet .
Jouluna laulettiin siis paljon muun muassa Anna Abreuta , Antti Tuiskua tai vaikka Robinia .
Grand Theft Auto V:n julkaisu uusille konsoleille takasi pelille listan kahdeksannen sijan .
Vuonna 2013 peli oli Suomen eniten myyty .
Listan sijalla kymmenen on toinen hypetetty peli Destiny , jota ei kehuttu arvosteluissa taivaisiin , mutta myynti pomppasi sinne joka tapauksessa .
Mutta annetaan Figman johtoryhmän puheenjohtajan Antero Paljakan antaa oma arvionsa päättyneestä pelivuodesta .
– Pelivuosi 2014 täydensi pelikonsolien uuden sukupolven ja sen myötä ilmestyi lukuisia uusia ja kiehtovia pelejä .
Monet tutut pelisarjat nähtiin entistä upeampina aiempaa tehokkaammilla pelilaitteilla .
Vanhojen tuttujen lisäksi nähtiin myös täysin uusia pelinimikkeitä , jotka lupaavat hauskaa pelattavaa myös tuleville vuosille , Paljakka sanoo tiedotteessa .
Suomen myydyimmät pelit vuonna 2014 :
1. NHL 15 ( Electronic Arts )
2. FIFA 15 ( Electronic Arts )
3. Minecraft ( Sony CEE / Microsoft )
4. Call of Duty : Advanced Warfare ( Activision-Blizzard )
5. Far Cry 4 ( Ubisoft )
6. Watch Dogs ( Ubisoft )
7. SingStar Suomibileet ( Sony CEE )
8. Grand Theft Auto V ( Take 2 )
9. LEGO Movie : The Videogame ( Warner )
10. Destiny ( Activision-Blizzard )
( Lähde : Figma )
Figman lista ei käsitä pelien digitaalista myyntiä suoraan laitteisiin , mikä on etenkin pc-puolella ollut kova sana jo vuosia .
Tilastoihin lasketaan vain fyysisten pelien myynti fyysisistä ja verkon kaupoista .
