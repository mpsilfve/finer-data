Amerikkalaisoikeus kumosi internetin neutraliteetin
Nykymuotoinen internet on vaarassa kadota amerikkalaisen vetoomustuomioistuimen vuoksi .
Liittovaltion pääkaupungissa toimiva vetoomusoikeus kumosi viestintäkomission määräyksen , johon netin neutraliteetti perustuu .
Vetoomusoikeuden mukaan FCC:llä , viestintäkomissiolla , on jonkin verran oikeuksia säännellä internetin yhteydentarjoajia , mutta se ei voi määrätä niitä välittämään kaikkien asiakkaiden liikennettä tasapuolisesti .
Oikeuden päätös , mikäli se jää sellaisenaan voimaan , tarkoittaa sitä , että tele- ja laajakaistaoperaattorit voivat suosia tiettyjä liikennetyyppejä tai asiakkaita .
The New York Times mainitsee mahdollisina suosimiskohteina esimerkiksi urheilukanava ESPN:n tai Facebookin .
Rahaa vastaan niiden sisältöä välitettäisiin kilpailijoiden sisältöä nopeammin .
Operaattorit ovat menneisyydessä myös halunneet torjua tai hidastaa käyttökelvottomaksi Skypen tai Google Talkin kaltaisen ip-puheluliikenteen .
Tiistainen päätös oli jo toinen sääntelyoikeutta koskeva päätös , jonka FCC on hävinnyt vetoomusoikeudessa .
Vetoomusoikeudessa kaksi tuomaria allekirjoitti päätöksen ja kolmaskin oli osittain sen kannalla .
Päätös perustui siihen , että FCC on määritellyt internetpalvelut tietopalveluksi eikä televiestintäpalveluksi , joten se ei voi säännellä niitä niin kuin ne olisivat televiestintäpalveluja .
Päätös oli voitto Verizonille ja muille suurille laajakaistaoperaattoreille .
Yritysmaailmassa suurimmat häviäjät ovat suuret internetyritykset ja ennen kaikkea videopohjaiset palvelut ja niiden asiakkaat .
FCC voi valittaa päätöksestä vetoomusoikeuden täydelle tuomaripaneelille .
Se voisi myös määritellä internetpalvelut televiestintäpalveluiksi , jota netti- ja kuluttajan oikeuksia puolustavat tahot ovat ehdottaneet .
Uusi määrittely saisi kannatusta Obaman hallitukselta , mutta suuret operaattorit ja republikaanit vastustavat ajatusta kiivaasti .
– AT&T , Verizon ja Comcast voivat välittää joitakin saitteja ja palveluja nopeammin ja luotettavammin kuin toisia mistä tahansa syystä .
Oikusta , kateudesta , tietämättömyydestä , kilpailusyistä , kostosta , mistä tahansa syystä tai ihan ilman mitään syytä , telealan lakimies Marvin Ammori ennakoi päätöstä Los Angeles Timesin mukaan .
Lehden mukaan päätös suolesti FCC:n vielä odotuksiakin pahemmin .
– Kumartakaa Verizonille ja Comcastille , uusille ylilordeille , Ammori kehotti .
FCC itse loi perustan nykyiselle tilanteelle vuonna 2002 , jolloin se puheenjohtaja Michael Powellin alaisuudessa luokitteli kaapelimodeemipalvelut tietopalveluksi televiestintäpalvelujen asemesta .
Nyt Powell toimii kaapelitelevisioalan päälobbaajana Washington DC:ssä .
