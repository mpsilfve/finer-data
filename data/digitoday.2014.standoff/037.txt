Moody's kurittaa Sonya : Luokitus valahti roskatasolle
Luottoluokittaja alensi japanilaisen elektroniikkajätin lainaluokitusta eikä ennakoi siihen näillä näkymin muutosta .
Luottoluokittaja Moody's tiputti Sonyn pitkän aikavälin luottoluokituksen tasolta Baa3 tasolle Ba1 eli roskalainaluokkaan .
Tiedotteessaan Moody's pitää luokituksen näkymiä vakaina .
Sonyn rasitteena ovat Moody'sin mukaan etenkin televisio- ja pc-liiketoiminnan haasteet , jotka johtuvat ankarasta kilpailusta , nopeasti muuttuvasta teknologiasta ja tuotteiden , kuten digikameroiden , vaarasta jäädä paitsioon älypuhelinten puristuksessa .
Luokittaja tunnustaa Sonyn edistyksen toimintansa järjestämiseksi uudelleen , mutta sen kuluttajaliiketoiminnan ytimeen kohdistuu silti yhä vakavia tulosta alentavia paineita .
Sonyn ongelmat lainaluokitusten kanssa eivät ole lainkaan uusia .
Esimerkiksi vuoden 2012 lopussa toinen luokittaja Fitch alensi Sonyn roskalainaluokkaan viitaten huonoon televisiomyyntiin .
Fitch piti luokituksen ennallaan viime marraskuussa .
