Netin rungon ylläpitäjä : Meillä oli haittaohjelma
ISC.org varoittaa verkkovierailijoitaan mahdollisesta haittaohjelmatartunnasta .
Kävijät ovat kuitenkin saattaneet selvitä säikähdyksellä .
Laajasti käytetystä Bind-nimipalvelimesta vastaavalla Internet Systems Consortiumilla oli kurjia uutisia vuodenvaihteessa .
ISC.org-verkkosivu saattoi olla haittaohjelmasta saastunut , ja kaikkia verkkosivujen kävijöitä neuvotaan tarkistamaan tietokoneensa tartunnan varalta .
Voittoa tavoittelematon ISC muun muassa ylläpitää yhtä internetin 13 juurinimipalvelimesta .
Ilmoitus kuvailee ongelman liittyvän WordPress-blogialustaan , eikä se vaikuta ftp.isc.orgiin , kb.isc.orgiin tai muihin ISC:n verkkoresursseihin .
Vierailijoilta ei myöskään ollut saatu ilmoituksia tartunnoista .
ISC jättää tapauksen yksityiskohdat epäselviksi .
Tietoturvayhtiö Sophos kuitenkin päättelee , että kyseinen haittaohjelma ei välttämättä ole tarkoitettu loikkaamaan vieraileviin Windows- tai Mac-koneisiin , vaan se saastutti vain ISC:n palvelimen .
Sophosilla on myös teorioita siitä , mitä WordPressin kanssa saattoi tapahtua .
Ehkä ISC ajoi paikkaamatonta versiota , joka salli ulkopuoliset hyökkäykset tai sitten alustalla käytettiin heikkoja salasanoja .
On myös mahdollista , että ISC esitti ulkoa syötettyä haitallista sisältöä kuten vaarallisia mainoksia .
Tai sitten organisaatio oli vain antanut liian paljon käyttöoikeuksia liian monelle ihmiselle .
Kaikki nämä ovat siis puhtaasti teorioita .
Mutta WordPress on ollut viime aikoina uutisissa muun muassa suomalaisten löytämästä haavoittuvuudesta , joka mahdollistaa palvelinten kaappaamisen .
Kirjoitushetkellä ISN:n verkkosivut ovat alhaalla .
