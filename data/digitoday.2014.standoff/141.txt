Pelikäyttis uusiutui : Mutta mieti ennen kuin asennat
Valven alkemistit julkaisivat uuden SteamOS-levykuvan .
Käyttöjärjestelmästä halutaan Windowsin haastava pelialusta , mutta se on vielä raakile .
Valve on julkaissut uuden version Debian Linuxiin perustuvasta käyttöjärjestelmästään , SteamOS:stä .
Uusin versio on tarkoitettu niille järjestelmille ja käyttäjille , joilta ei vielä uutta uefi-järjestelmää tukevaa laitteistoa löydy .
SteamOS:n aiempi versio toimi vain uefi:n , eli perinteisen biosin korvaajan kanssa .
Uudistukset eivät kuitenkaan jääneet tähän , vaan SteamOS:n uusin versio tulee toimeen myös muiden koneelta mahdollisesti löytyvien käyttöjärjestelmien kanssa .
Lisäksi tehokäyttäjillä on nyt mahdollisuus osioida levy mielensä mukaisesti .
SteamOS on aiemminkin ollut saatavilla non-uefi-järjestelmille – kiitos Linux-yhteisön ahkeroinnin .
Valve kiittääkin virallisessa julkaisuilmoituksessaan Ye Olde SteamOSen kehittäneitä directhexiä sekä ecliptikiä .
Näiden työn tulos on ollut arvokasta oppimateriaalia Valven kehittäessä SteamOS:n uusinta versiota .
Ilmoituksessaan Valve kuitenkin huomauttaa , että SteamOS 1.0 " Alchemistin " uusinta beetaversiota on testattu minimaalisen vähän , ja siitä voikin löytyä bugeja ja ongelmia poikineen .
Käyttöjärjestelmän beetaversiota ei missään nimessä tule asentaa tuotantokäytössä olevaan tietokoneeseen , vaan sen käyttö kannattaa rajoittaa vain testitarkoitukseen suljetussa ympäristössä .
Erityisen tarkkana tulee olla koneissa , joissa SteamOS ei toimi tietokoneen ainoana käyttöjärjestelmänä , Valven John Vert varoittaa .
