Kalifornia torjuu rattijuoppoutta teknologialla
Kaliforniassa esitetään pakollista alkometriä rattijuoppoudesta tuomittujen autoihin .
Alkoholin vaikutuksen alaisena ajaminen aiheuttaa joka vuosi yli tuhat kuolemaa Kalifornian teillä .
Kalifornian osavaltion senaattori Jerry Hill julkistaa tänään maanantaina lakiesityksen , joka tekisi alkolukon pakolliseksi jokaisen rattijuoppoudesta tuomitun ihmisen autoon jo ensimmäisestä tuomiosta alkaen .
Auton käynnistysmekanismiin kytkettävä alkolukko sallii auton käynnistymisen vain , jos kuljettajan hengitysilmassa ei ole alkoholihöyryjä .
Kalifornia ei suinkaan ole ensimmäinen osavaltio , joka turvautuu teknologiaan rattijuoppouden torjunnassa .
Sitä ennen jo 24 osavaltiota on määrännyt alkolukot pakollisiksi humalaisena ajosta käräytetyille .
Osavaltioiden kokemus osoittaa teknologian toimivuuden .
Senaattori Hillin mukaan Arizonan , Louisianan , New Mexicon ja Oregonin osavaltioissa pakollinen alkolukko on vähentänyt rattijuopumuksesta aiheutuvia liikennekuolemia 35 – 43 prosenttia .
Vuonna 2011 liittovaltion Centers for Disease Control and Prevention -laitos julkaisi tutkimuksen , jonka mukaan alkolukko on 67 prosenttia tehokkaampi tapa ehkäistä toistuvaa rattijuoppoutta kuin ajokortin väliaikainen peruuttaminen .
Kaliforniassa on meneillään vuonna 2010 aloitettu kokeiluohjelma , jossa tiettyjen piirikuntien alueella rattijuoppoudesta ensimmäisen kerran tuomittu on joutunut käyttämään alkolukkoa viisi kuukautta ja toistuvasti tuomittu jopa neljä vuotta .
Alkolukkolakiesitys oli esillä Kaliforniassa jo vuonna 2013 , mutta silloin rattijuoppouslakimiesten yhdistys onnistui estämään lain .
San Jose Mercury Newsin mukaan yhdistys vetosi siihen , että vuoteen 2015 jatkuvasta kokeilusta ei ole vielä saatu lopullisia tuloksia .
