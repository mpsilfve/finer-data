Homopari raivostui Mozillan nimityksestä
Siihen loppui Firefox-sovellusten tekeminen , vaikka kipeää teki .
Kaksi kehittäjää ei yksinkertaisesti nähnyt muuta vaihtoehtoa .
Firefox-selaimen ja -käyttöjärjestelmän kehittäjä Mozilla nimesi uuden pääjohtajan .
Brendan Eich tunnetaan muun muassa JavaScriptin keksimisestä 1990-luvulla , ja hän on aikaisemmin toiminut voittoa tavoittelemattoman Mozillan teknologiajohtajana .
Cnet luonnehti häntä haastattelussa " alfanörtiksi " .
Mutta vaikka Eichin pätevyydestä tuskin on paljoa erimielisyyttä , on hän punainen vaate ainakin kahdelle Firefox-kehittäjälle .
Tämä pariskunta huomauttaa Eichin todistetusti tukeneen tuhannella dollarilla homoavioliittojen kieltämistä Kaliforniassa .
– Naimisissa olevana homopariskuntana ja yrityksemme perustajina olemme päättäneet boikotoida kaikkia Mozillan projekteja , aloittelevan rarebit-ohjelmistoyhtiön pääjohtaja Hampton Catlin kirjoittaa .
Käytännössä he poistivat Color Puzzle -sovelluksensa Firefox Marketplacesta ja lopettivat kaikki Firefoxiin liittyvät kehityshankkeet .
Jopa julkaisuvalmis ja aiemmin iPhonelle ja Androidille julkaistu Dictionary!-sovellus on peruttu .
– Heitimme hukkaan kuukausien työn tekemällä näitä sovelluksia ja ottamalla ne alas .
Menetämme paljon rahaa henkilökohtaisesti .
Ei riskisijoittajia täällä ... vaan omat säästömme ja pyrkimys edesauttaa yritystämme .
Asiasta uutisoi BetaNews .
Brendan Eich ei näytä kommentoineen toistaiseksi asiaa .
