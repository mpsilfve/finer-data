Huhu " iPhone 6 ” :n aurinkokennoista :
Yksi uskoo , toinen ei
Apple voisi pelastaa maineensa innovatiivisena yrityksenä , jos uusi iPhone 6 -huhu pitää paikkansa .
Mielipiteet eriävät , voidaanko tuorein " iPhone 6 " -huhu ohittaa hymähtämällä vai ei .
Analyytikko Matt Margolis kokosi yhteen viimeaikaisia tiedonjyviä Seeking Alpha -blogiin ja päätteli Applen rakentavan seuraavaan älypuhelimeensa kosketusnäytössä toimivan aurinkolatauksen .
Todisteina Margolis listasi muun muassa Applen työpaikkailmoitukset aiheeseen liittyen , suuret satsaukset uuteen laserteknologiaan ja monen sadan miljoonan sopimuksen GT Advanced Technologiesin kanssa safiirimateriaalien toimittamiseksi .
Talouslehti Forbesiin kirjoittava Anthony Wing Kosner on vakuuttunut .
– Tämä voisi auttaa Applen tunnettua " kevyempi ja ohuempi " -suunnitteluprosessia mahdollistamalla akkupainon vähentämisen , koska sisäänrakennetut aurinkokennot pitävät latauksen korkealla , Kosner kirjoittaa .
Mutta Douglas A. McIntyre 24/7 Wall St. -sivustolta on täysin eri linjoilla .
Hänen mukaansa aurinkokennoinen iPhone olisi todellakin sellaista teknologiaa , jolla Apple voisi pitkästä aikaa erottautua kunnolla markkinoilla .
Hän ei vain usko , että huhu on totta .
McIntyre luonnehtii Matt Margolisia " hämäräksi " analyytikoksi , jolla ei ole tarvittavia kannuksia tällaisten väitteiden esittämiseen .
– " Aurinkovoimainen " iPhone 6 on hädin tuskin arvaus henkilöltä , jonka tausta ei anna hänen otaksumilleen mitään painoarvoa , McIntyre katsoo .
Aurinkokennon upottaminen kosketusnäyttöön ei sinänsä ole enää tieteiskuvitelmaa .
Esimerkiksi ranskalainen yritys Sunpartner puuhaa aktiivisesti juuri sellaisen teknologian parissa .
