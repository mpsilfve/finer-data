Sim-vaara otetaan vakavasti Suomessa — mutta korttien myynti jatkuu
Suomessa on käytössä runsaasti sim-kortteja , joiden salauksen pystyvät murtamaan ainakin Yhdysvaltojen ja Britannian tiedustelupalvelut .
Operaattorit pitävät tapausta vakavana , mutta eivät ainakaan toistaiseksi ole lopettaneet Gemalton sim-korttien myyntiä .
Yhdysvalloissa paljastunut uusin vakoilupaljastus koskee myös suomalaisia matkapuhelinten käyttäjiä .
Yhdysvaltojen turvallisuusvirasto NSA ja Britannian GCHQ ovat ilmeisesti murtautuneet sim-kortteja valmistavan Gemalton järjestelmiin ja varastanut salausavaimia .
Avaimilla suojataan matkapuhelimen käyttäjän ja operaattorin verkkojen välistä viestintää .
Gemalton valmistamia kortteja käyttävät Suomessa ainakin TeliaSonera , Elisa ja DNA .
Operaattorit aikovat jatkaa Gemalton sim-korttien myyntiä ainakin toistaiseksi , sillä tietovarkauden vaikutusten selvittäminen on kesken .
Elisan turvallisuusjohtajan Jaakko Walleniuksen mukaan operaattori on vielä julkisuudessa olleiden tietojen varassa .
Elisa odottaa Gemaltolta lisätietoja .
Operaattori on kuitenkin tehnyt tilanteesta oman riskiarvionsa .
Sen mukaan varkauden ei pitäisi vaarantaa suuren yleisön tietoturvaa .
– Näiden salausavainten hyväksikäyttö vaatii erityisosaamista , erityislaitteistoa ja resursseja , Wallenius sanoo .
Walleniuksen mukaan salausavaimien käyttö ei sovi laajaan massavakoiluun ja puhelutietojen keräämiseen .
– Tämänhetkisen arvion mukaan tämä soveltuu hyvin kohdennettuun operaatioon .
Seuraajan pitää olla myös hyvin lähellä kohdetta .
Kohteen pitää siis olla erityisen kiinnostava tiedustelulaitoksen kannalta , jotta häneen kohdistettaisiin tällaista tiedustelua .
Suomen operaattorit käyttävät useiden valmistajien sim-kortteja .
Elisalta ja DNA:lta ei kommentoida , kuinka suuri osa operaattoreiden sim-korteista on Gemaltolta .
TeliaSoneran arvion mukaan 20–50 prosenttia sen sim-korteista on Gemalton valmistamia .
– Tämä on siis mahdollisesti hyvin huomattava ongelma , kertoo TeliaSoneran viestintäjohtaja Tatu Tuominen .
Tuomisen mukaan TeliaSoneralla on alettu tutkia mahdollisia vaikutuksia .
Varsinaisista jatkotoimenpiteitä hän ei lähde vielä arvioimaan .
Samaa sanotaan myös DNA:lta ja Elisalta .
DNA:n hallintojohtajan Vesa Vuotin mukaan Gemalton sim-kortteja on käytössä " pienellä määrällä " operaattorin asiakaskunnasta .
– Ollaan selvityksessä kiireisessä vaiheessa , ja olemme saaneet sinne ensimmäisen yhteyden .
Nyt pyritään ymmärtämään tarkemmin , mistä on kysymys .
Mahdollisten korjaavien toimenpiteiden suunnittelu ja toteutus käynnistyy heti sen jälkeen , Vuoti arvioi .
Vuoti uskoo , että yleiskäsitys tilanteen vakavuudesta saadaan varmasti nopeasti .
– Uskoisin , että emme ole ainoita , jotka Gemalton ovia kolkuttelevat , kun kyse on miljardeista sim-korteista .
Gemalto on toimittanut sim-kortteja noin 450 operaattorille .
Asiakaskunnan laajuuden takia kyseessä on maailmanlaajuinen ongelma .
Elisan Walleniuksen mukaan ongelma täytyy korjata yhteistyössä valmistajien ja operaattorien kanssa .
– Tämä on sellainen ongelma , että sitä varmasti käsitellään alan sisällä ja standardointifoorumeilla ja että siihen haetaan ratkaisua .
