Mozilla-pomo väisti kysymyksen homoliittojen vastustamisesta — kehittäjä yhä käärmeissään
Brendan Eich antaa Cnetin haastattelussa ymmärtää , ettei hän ole muuttanut kielteistä kantaansa homoavioliittoihin .
Sovelluskehittäjä on hyvin pettynyt .
Mozillan uusi pääjohtaja Brendan Eich tunnetaan maailmalla nyt lähes pelkästään siitä , että hän tuki rahallisesti homoavioliittojen kieltämistä Kaliforniassa vuonna 2008 – vaikka hän on myös muun muassa kehittänyt erittäin käytetyn JavaScript-kielen .
Eich puhui homoliittokohusta Cnetin haastattelussa – paitsi , että hän jätti vastaamatta kiinnostavimpaan kysymykseen , tukisiko hän edelleen homoliittoja vastustavaa lakialoitetta rahallisesti .
– En ollut ajatellut sitä .
Se vaikuttaa haudatulta asialta .
En halua vastata hypoteettisiin kysymyksiin .
Henkilökohtaisten näkemysten erottaminen on tässä avain .
Kohtaamamme uhka ei kohdistu minuun tai maineeseeni , vaan Mozillaan , Eich vastasi Cnetille .
Jätetään mielipiteet ovelle
Eichin perusajatus on , että kenenkään omilla näkemyksillä ei pitäisi olla Mozillassa väliä , koska ne tulisi joka tapauksessa " jättää ovelle " .
Muuten vaarana on ihmisten luokittelu ja silloin Mozilla kärsii .
Omat henkilökohtaiset ajatukset ja mielipiteet ovat yksi asia .
Mutta monien mielestä Eich meni liian pitkälle , kun hän aktiivisesti tuki rahalla homoliittojen kieltämistä .
Yksi äänekkäimmistä arvostelijoista on homoseksuaali ohjelmistokehittäjä Hampton Catlin , jonka kanssa Eich sanoi sittemmin käyneensä hedelmällisen keskustelun .
Mutta Catlin ei ole vaikuttunut luettuaan Eichin haastattelun .
– Hän väisti kysymyksen siitä , [ tekisikö hän uudestaan sen , mitä teki vuonna 2008 ] , mikä saa minut uskomaan , että hän on täysin haluton tuntemaan empatiaa meitä kohtaan , jotka kärsivät [ nyt kumotun ] lain alaisuudessa , Catlin sanoi Cnetille .
Brendan Eich saattoi antaa vihiä nykyisestä kannastaan , kun hän korosti , ettei ole hänen tai Mozillan integriteetin hyväksi , jos mielipiteitä painostetaan muuttamaan .
Eich ei ole eroamassa , vaikka hänen nimityksestään syntyneet protestit ovat levinneet jopa netin deittipalveluihin .
Tosin kyseinen palvelu OKCupid on nyt lopettanut Firefoxin käyttäjille kohdistamansa kampanjan Eichiä vastaan .
