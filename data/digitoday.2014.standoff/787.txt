Glassin käyttäjät heitetään ulos ?
Tämä baari heittää sisään
Sanfranciscolainen hotellibaari ottaa " glassholet " avosylin vastaan ja tarjoaa ilmaisia juomia — kunhan he suostuvat mainostamaan hotellia .
Google Glassin käyttäjät ovat harvassa , mutta heille on jo vähemmän mairitteleva lempinimi " glasshole " , johtuen ennakkoluuloista ja salakuvauksen pelosta .
Parikin baaria San Franciscossa on jo kieltänyt kyseisen päähän puettavan härpäkkeen .
Lisäksi Googlen työntekijät tai kannattajat ylipäätään eivät ole kovassa huudossa eri puolilla kaupunkia , koska firman työmatkalaiset tukkivat liikent een .
Mutta nyt Glassin käyttäjille on yksi turvasatama , Stanford Court -hotellin baari .
Asiasta kertoo muun muassa San Francisco Chronicle , jonka mukaan Glassin käyttäjät ovat tervetulleita baariin laitteeseen pukeutuneena ja saavat jopa ilmaisen drinkin .
Sen ehtona tosin on , että he ottavat drinkistä tai hotellista kuvan ja julkaisevat sen Facebookissa , Twitterissä tai Instagramissa .
Kuten paikoin on ihmetelty , jostain syystä Google+ ei kelpaa .
Voidaan toki kysyä , mikä on ilmaisen drinkin houkutus henkilölle , jolla oli selvästikin varaa törsätä 1500 dollaria Glassin prototyyppiin .
