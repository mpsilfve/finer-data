Oudossa hotellissa robotit ottavat vastaan ja kantavat laukut
Japanin Nagasakissa avataan hotelli , jonka palveluista huolehtivat enimmäkseen robotit .
Japanin matkailuorganisaation tiedotteen mukaan Henn-na Hotel avataan Nagasakin lähellä olevassa Hollanti-aiheisessa Huis Ten Boch -teemapuistossa .
17. heinäkuuta avautuvan majoituspaikan nimi on suomeksi Outo hotelli .
Uutistoimisto Al-jazeera American mukaan hotellin palveluista huolehtii ensi alkuun 10 robottia .
Ne työskentelevät henkilöstön kanssa ja hoitavat sellaisia tehtäviä kuin vieraiden vastaanotto , laukkujen kantaminen ja huoneiden siivoaminen .
Teemapuiston johtajan Hideo Sawadan mukaan päämääränä on hoitaa 90 prosenttia hotellin palveluista roboteilla .
Robottihotellin ei ole määrä jäädä yksityiseksi outoudeksi vaan niitä suunnitellaan rakennettavan peräti tuhat .
72 huoneen hotelli on viritetty teknologisesti mahdollisimman pitkälle .
Huoneisiin pääsy tapahtuu kasvontunnistuksen avulla , mutta sitä vierastavat voivat käyttää myös vanhanaikaista avainta .
Perinteinen lämmitys- ja ilmastointijärjestelmä on korvattu säteilevillä seinäpaneeleilla , jotka luovat tasaisen mukavan sisäilmaston ja jotka säätyvät huoneessa olijoiden kehon lämpötilan mukaan .
Yhden hengen huoneen hinnaksi kaavaillaan 60 dollaria ja parihuoneen 75 dollaria .
Japan Timesin uutisen mukaan hotellin huonevarauksia myydään ruuhka-aikoina huutokaupalla .
Korkein tarjous voittaa , mutta huudoille on asetettu kattohinta , joka on noin kaksi kertaa vakiohintaa korkeampi .
