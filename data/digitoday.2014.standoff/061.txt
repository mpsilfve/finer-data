Ex-pomot paljastavat Rovion ongelmat Talouselämässä
Rovion ongelmia ovat muun muassa riitaisat pomot ja epäonnistuminen uuteen rahastusmalliin siirtymisessä , kertoo Talouselämä .
Rovion ongelmien taustalla ovat yrityskulttuurin pulmat , poukkoileva strategia , aivovuoto ja riitaisat pomot , kertoo Talouselämä .
Lehti on haastatellut Roviolta lähtenyttä ylempää ja keskijohtoa .
Rovio ilmoitti viime vuoden lopulla irtisanovansa 110 työntekijäänsä .
Rovion kasvu taittui vuonna 2013 .
Yhtiö epäonnistui siirtymässään maksullisista peleistä pelinsisäisiin ostoksiin perustuvaan free to play -rahastusmalliin .
Yhtiön uusiin julkaisuihin perustuvat Stella- ja Angry Birds Transformers -pelit eivät juuri tuota rahaa .
Rovion kasvu oli hallitsematonta .
Henkilöstömäärä kasvoi nopeasti 40:stä 800:aan .
Nopea laajentuminen hävitti vanhan yrityskulttuurin .
Pomot kävivät keskenään reviiritaisteluja ja olivat huonoissa väleissä .
Erään haastateltavan mukaan Rovion maine pelialan sisällä on kärsinyt siinä määrin , että uusien työntekijöiden palkkaaminen on vaikeaa .
Rovion osakkeista 68 prosenttia kuuluu Kaj Hedille , joka käyttää valtaansa sen mukaisesti .
Myös tällä on Talouselämän mukaan vaikutusta yhtiön tilanteeseen .
