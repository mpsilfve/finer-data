Nokian perintönä jäänyt jättiriita ratkesi
Nokian matkapuhelimet ostanut Microsoft ja korealainen elektroniikkajätti Samsung ovat sopineet patenttikiistansa .
Kiista liittyi Microsoftin Nokialta ostamiin puhelimiin .
Samsung oli sitoutunut maksamaan patenteista lisenssimaksuja Nokialle , mutta katsoi sopimuksen muuttuneen Microsoftin ostettua Nokian puhelimet .
Tämän jälkeen Samsung kieltäytyi lisenssien maksamisesta .
Sovintosopimuksen konkreettista sisältöä ja korvausten suuruutta ei kerrottu .
Microsoft ilmoitti ostavansa Nokian puhelintoiminnan loppuvuodesta 2013 .
