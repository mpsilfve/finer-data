E.T:n kirous : Älä kajoa tähän hautaan
Valtava pelikasa yrittää kenties viestittää jotain nykyajan indiana joneseille .
Viranomaiset sanovat , että älkääpäs kaivako vielä .
New Mexicon ympäristöviranomaiset estävät toistaiseksi Atarin vanhan pelihaudan kaivamisen Alamogordon kaupungissa .
Paikallislehti Alamogordo Daily News kertoo osavaltion viranomaisten moittivan kaivaussuunnitelmaa yleisluontoiseksi ja monilta osin puutteelliseksi .
Fuel Entertainment ja LightBox Interactive haluavat tonkia kaatopaikkaa löytääkseen Atarin vanhoja E.T. The Extraterrestrial -pelin kasetteja .
Tavoitteena on hankkia materiaalia tulevaan dokumenttielokuvaan , joka kertoo juurikin tästä historiallisen suuresta pelien hautaamisesta vuonna 1983 .
– Kenenkään ei sallita kaivavan ennen kuin suunnitelma on hyväksytty , New Mexico Environment Departmentin edustaja Jim Winchester sanoi Alamogordo Daily Newsille .
Alkuperäinen kaivaussuunnitelma esitettiin helmikuussa eikä uutta ollut hänen mukaansa vielä toimitettu ainakaan pari päivää sitten .
Kasetit haudattiin , koska peli oli yksinkertaisesti niin huono .
LightBoxin edustaja kertoi lehdelle , että he aikovat yhä matkustaa Alamogordoon kuvaamaan , jos ja kun lupa kaivauksiin saadaan .
