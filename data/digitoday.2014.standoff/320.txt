T-Mobile ryövää tilaajat kilpailijoilta , rikastuttaa johtajiaan
Matkapuhelinoperaattori T-Mobile on yhdysvaltalaisen matkapuhelinalan muutoksen keskiössä .
Se ryövää asiakkaat kilpailijoilta ja maksaa toimitusjohtajalleen enemmän kuin paljon suuremmat kilpailijansa .
T-Mobile USA , jonka osake-enemmistö on edelleen Deutsche Telekomin hallussa , kasvatti matkapuhelinasiakkaidensa määrää tammi–maaliskuussa 2,4 miljoonalla .
Se on enemmän kuin mitä kolme sitä isompaa operaattoria sai yhteensä ja 12 kertaa enemmän kuin mitä seuraavaksi eniten asiakkaita lisännyt AT&T sai kasaan , Cnet kirjoitti .
Isommat kilpailijat kasvattivat asiakaskantojaan , mutta kasvu tuli tablettitilaajista .
T-Mobilen toiminta on edelleen tappiollista , mutta se ei näytä huolestuttavan yritystä tai sijoittajia .
Operaattori onnistui hankkimaan paljon juuri oikeanlaisia asiakkaita .
Uusista tilaajista 1,3 miljoonaa on haluttuja laskulla maksavia .
Niistä 1,26 miljoonaa eli lähes kaikki ovat myös älypuhelinasiakkaita , jotka ovat muita kannattavampia operaattoreille .
T-Mobilen julkisuushakuinen toimitusjohtaja John Legere tunnetaan reippaasta esiintymisestä julkisuudessa ja kilpailijoiden ja kumppanien kovakouraisesta haastamisesta kuten esimerkiksi AT&T:n ja Blackberryn johtajat voivat todistaa .
Hän ei ole myöskään ujostellut oman palkkionsa suhteen .
Yhdysvaltain arvopaperikomissiolle toimitetusta raportista selviää , että Legeren kokonaisansiot operaattorin palveluksessa olivat viime vuonna 29 miljoonaa dollaria .
Se on enemmän kuin AT&T:n Randall Stephensonin 23 miljoonaa tai Verizonin toimitusjohtajan Lowell McAdamin 16 miljoonaa .
Yhdysvaltain matkapuhelinoperaattorien toimitusjohtajista löytyy kuitenkin vielä Legereä isopalkkaisempi mies .
Hän on Sprintin toimitusjohtaja , entinen Nokian hallituksen jäsen Dan Hesse , jonka kokonaisansiot nousivat 49 miljoonaan dollariin .
Häntä palkittiin muun muassa yrityksen myymisestä SoftBankille .
Palkoista raportoi muun muassa FierceWireless .
Myös muut T-Mobilen johtajat saivat miljoonien palkkiot .
Sama julkaisu kirjoitti torstaina Sprintin , josta japanilainen SoftBank omistaa 80 prosenttia , neuvotelleen kuuden pankin kanssa valmiiksi lainaresurssit T-Mobilen ostamiseksi .
Ostokohde on siis T-Mobile USA , maan neljänneksi suurin matkapuhelinoperaattori .
Sen markkina-arvo on 23,5 miljardia dollaria .
T-Mobilen Legere on halukas tukemaan fuusiota kolmanneksi suurimman matkapuhelinoperaattorin kanssa .
Legeren mukaan alan konsolidaatiossa on kysymys vain siitä milloin se tapahtuu .
Jos fuusio tapahtuu , Legeren ennustetaan nousevan uuden yhtiön johtoon .
SoftBankin toimitusjohtaja Masayoshi Son on kampanjoinut fuusion puolesta luvaten sen toimivan matkapuhelinalan ja kuluttajien eduksi käynnistämällä hintasodan Yhdysvaltain markkinoilla .
Liittovaltion viestintäkomissio FCC ja oikeusministeriö eivät kuitenkaan ole näyttäneet mitään merkkiä aikeistaan luopua fuusion estämisaikeista .
Aikaisemmin ne tyrmäsivät AT&T:n ja T-Mobilen 39 miljardin dollarin yrityskaupan .
Korjattu useita virheitä .
