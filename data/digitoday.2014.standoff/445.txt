Gemalto NSA-uhkasta : Tämä tongitaan juurta jaksain
Sim-korttien suuri valmistaja kommentoi perjantaina korttien salausavainten suurta varkautta .
Lehtitiedot kertoivat Yhdysvaltain ja Britannian varastaneen Gemalton sim-korttien salausavaimet vuosia sitten voidakseen vakoilla ihmisiä ilman heidän tai teleoperaattorien suostumusta .
Gemalto totesi perjantaina , ettei se pysty vielä vahvistamaan uutisoituja löydöksiä .
Samalla se vakuutti , ettei sillä ollut tietoa Yhdysvaltain ja Britannian vakoiluorganisaatioiden operaatiosta .
Näin oli oletettukin .
– Gemalto on erityisen valpas tietomurtajia vastaan ja on havainnut , kirjannut ja mitätöinyt monenlaisia eri [ hyökkäys ] yrityksiä vuosien varrella .
Tällä hetkellä emme pysty todistamaan linkkiä näiden aiempien yritysten ja nyt raportoitujen tietojen välillä , tiedotteessa sanotaan .
Gemalto vannoo omistavansa kaikki tarvittavat voimavarat tilanteen selvittämiseksi ja näiden hienostuneiden hyökkäysmenetelmien ymmärtämiseksi .
Suomessa Gemalton sim-korttien myynti jatkuu normaalisti samalla , kun teleoperaattorit ottavat selkoa paljastusten yksityiskohdista .
Toisin sanoen Gemalto saa varmasti paljon kysymyksiä vastattavakseen paitsi Suomesta , myös ympäri maailmaa .
Salausavainten vaarantuminen saattaa koskea muitakin valmistajia Gemalton lisäksi .
