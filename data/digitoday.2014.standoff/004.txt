Taas huhutaan Alcatel-Lucentin myynnistä — mutta ei Nokialle
Uudet myyntihuhut liikkuvat Alcatel-Lucentin ympärillä .
Aiemmin on puhuttu Nokian kiinnostuksesta .
Verkkolaiteyhtiö Alcatel-Lucentin huhutaan neuvottelevan yritysliiketoimintayksikkönsä myymisestä .
Mahdollinen ostaja olisi Gores Groupin ja Siemensin yhteisyritys Unify , uutistoimisto Bloomberg kertoo viitaten nimettöminä pysytteleviin lähteisiin .
Muita ostajaehdokkaita olisivat " teollisuusyritys Yhdysvaltain ulkopuolelta " ja " kiinalainen sijoittaja " , joita Bloomberg ei myöskään nimeä .
Huhujen kohteena oleva yksikkö myy telelaitteita ja -palveluita yrityksille .
Alcatel-Lucentin verkkosivuillaan antamien tietojen mukaan yksikkö tuotti vuonna 2012 viisi prosenttia koko konsernin 14,3 miljardin euron liikevaihdosta .
Liiketulos oli kaksitoista miljoonaa euroa tappiollinen .
Alcatel-Lucentin kilpailijoita ovat muun muassa Nokia ja Ericsson .
Markkinoilla on liikkunut huhuja myös huhuja , joiden mukaan Alcatel saattaisi olla myymässä langattomien verkkojen yksikköään Nokialle .
