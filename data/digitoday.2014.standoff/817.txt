Apple Watchia odotellessa : Yllätysnimi tuli puskista ja toimitti miljoonaranneketta
Kiinalainen älylaitevalmistaja Xiaomi nousi yllättäen älyranneketoimittajien johtoon .
Yhtiö toimitti viime vuonna miljoona ranneketta astumatta Kiinan ulkopuolelle .
Maailman älyranneketoimitukset viime vuonna nousivat 4,6 miljoonaan kappaleeseen , selviää Canalysin tuoreesta raportista .
Motorola ei pystynyt vastaamaan kysyntään valmistusongelmien vuoksi , mutta sen Moto 360 älykello oli silti vuoden viimeisen neljänneksen Android Wear -laitteiden menestyjä .
Viime vuonna toimitettiin yhteensä 720\_000 Android Wear -laitetta .
Samsung , joka julkisti kuusi eri älykelloa 14 kuukauden aikana , on edelleen älyrannekkeiden johtava toimittaja .
Mutta Samsungilla on vaikeuksia pitää yllä kuluttajien kiinnostusta , Canalysin pääanalyytikko Chris Jones sanoo .
Yhtiö joutuu myös tekemään kovasti töitä löytääkseen kehittäjiä Tizen-alustalle .
Android Wear -laitteiden valmistajista LG menestyi huomattavasti paremmin pyöreällä G Watch R -laitteellaan kuin alkuperäisellä G Watchilla .
Myös Asus ja Sony toivat markkinoille omat Android Wear -rannekkeensa .
Pebble on onnistunut myymään kaikkiaan miljoona kappaletta älykelloja , jotka tulivat markkinoille vuona 2013 .
Canalys näkee Pebblen menestyksen takana jatkuvat ohjelmistopäivitykset , sovelluskaupan kasvavan tuotetarjonnan ja syksyiset hinnanalennukset .
Perusrannekkeiden johtavaksi toimittajaksi Canalys kertoo Fitbitin .
Samalla se kuitenkin nostaa esiin Xiaomin omaperäisen strategian , jonka on auttanut sitä toimittamaan miljoona Mi Bandia .
Ne ovat yksinkertaisia , värikkäitä ja halpoja perusrannekkeita .
Xiaomi on nopeassa tahdissa kasvanut myös yhdeksi älykellojen suurista toimittajista .
Se tyytyy laiteissa kapeisiin marginaaleihin , mutta käyttää niitä sovellusten myyntialustana .
Strategia on samanlainen kuin tulostinvalmistajille , jotka antavat laitteet melkein ilmaiseksi , mutta tekevät rahaa mustepatruunoilla .
Canalysin analyytikko Daniel Matte uskoo huhtikuussa tulevan Apple Watchin kasvattavan reippaasti älyrannekkeiden markkinoita .
Hän kehuu Applen ratkaisua maksimoida tulevan älykellon energiatehokkuus ja sanoo , että Android Wearin täytyy parantua ja se parantuu huomattavasti tulevaisuudessa .
