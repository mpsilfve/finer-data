Kiinan kirves heilahti taas : Nyt putosi deittipalveluita
Kiina laittoi pölkylle kymmeniä verkkopalveluita , jotka hallituksen mukaan levittivät törkyä .
Kiinan nettivahti pisti lapun luukulle 65:een deitti- ja muuhun kohtaamispalveluun syytettyään niitä " säädyttömän ja irstaan " materiaalin levittämisestä tai väärien nimien sallimisesta käyttäjille .
Asiasta kertoo uutistoimisto Reuters , joka lainasi kiinalaista Xinhuaa .
Suljettujen sivustojen nimiä olivat esimerkiksi " Get a one-night stand " ja " Playing with you net " .
Sulku seurasi viime viikon tietoja , joiden mukaan Kiinan hallinto aikoo puuttua petoksiin treffipalveluissa .
Sulku on jatkumoa Kiinan pitkälle perinteelle internetissä , missä asia jos toinenkin koetaan kansalaisille haitalliseksi .
Samaan aikaan jatkuva kritiikki sensuurista kaikuu kuuroille korville .
Kiinassa on maaliskuun alussa astumassa voimaan uusi ohjeistus tai määräys , joka velvoittaa kansalaisia esiintymään verkossa omalla nimellään .
