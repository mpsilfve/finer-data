Lokaa naamassa : Murrettu Snapchat puolustautuu
Snapchat kiistää olleensa toimeton , kun se sai tietää numerohaavoittuvuudesta kuukausia sitten .
Etenkin nuorison keskuudessa suosittu kuvaviestipalvelu Snapchat kommentoi ensi kertaa tietomurtoa , missä käyttäjien puhelinnumeroita ja käyttäjänimiä julkaistiin verkossa miljoonittain .
Palvelu kiistää oletuksen , että se jätti jo elokuussa tiedetyn haavoittuvuuden huomiotta .
Ongelma liittyy Find Friends -toimintoon , jossa käyttäjät voivat vapaaehtoisesti jättää palveluun puhelinnumeronsa , jotta ystävät voivat löytää heidät palvelusta .
– Pian elokuun jälkeen sisällytimme palveluun käytäntöjä , kuten liikenteen rajoituksen , ottaaksemme huomioon nämä tietoturvahuolet , Snapchat kirjoittaa virallisessa blogissaan .
Ongelmasta raportoinut ryhmä Gibson Security katsoi , ettei se saanut Snapchatista mitään vastakaikua ja julkaisi sen vuoksi äskettäin tarkemmat tiedot haavoittuvuudesta ja keinot sen hyväksikäyttämiseen .
Toinen hakkeriryhmä SnapchatDB käytti Gibsonin neuvoja täsmätäkseen toisiinsa 4,6 miljoonaa Snapchatin käyttäjänimeä ja puhelinnumeroa .
Se julkaisi tiedot netissä pyyhkien puhelinnumeroista pois kaksi viimeistä numeroa .
Snapchat oli edellisessä ennen murtoa julkaistussa blogikirjoituksessaan vähätellyt vaaraa ja kutsunut sitä lähinnä teoreettiseksi .
Mutta nyt palvelu sanoo kyllä tiedostaneensa kirjoituksessaan , että hyökkäys on mahdollinen .
Murto ei sen mukaan johtanut käyttäjäkuvien vaarantumiseen , mitä ei ollut kyllä missään vaiheessa väitettykään .
– Julkaisemme Snapchat-sovelluksesta päivitetyn version , joka mahdollistaa Find Friends -toiminnosta irtautumisen puhelinnumeron varmistamisen jälkeen .
Parannamme myös liikenteenrajoitusta ja muita rajoituksia ottaaksemme huomioon tulevat yritykset hyväksikäyttää palveluamme , Snapchat lupaa .
Kirjoituksessa ei pahoitella tai pyydetä anteeksi tietoturvan pettämistä .
