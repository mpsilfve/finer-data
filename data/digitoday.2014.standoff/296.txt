" Paluu perusasioihin " — Galaxy S5 tulee keväällä uusin eväin
Samsung muuttaa lippulaivansa designia .
Puhelin saattaa sisältää silmäskannaukseen perustuvaa käyttäjätunnistusta .
Samsung julkistaa seuraavan huippupuhelimensa huhtikuussa , kertoo uutistoimisto Bloomberg .
Galaxy S5:n julkistuksesta kertoi mobiililaiteliiketoiminnan johtaja Lee Young Hee haastattelussa .
Leen mukaan yhtiö on tavannut julkaista lippulaivapuhelimensa maalis–toukokuussa .
Samsung pyrkii edelleen samaan .
Samaan aikaan S5:n kanssa Samsung julkaisee seuraavan version älykellostaan .
Leen mukaan kello on sulavalinjaisempi kuin nykymalli .
Lee ei maininnut mitään kellon yhteensopivuudesta .
Nykyinen Galaxy Gear -malli toimii vain kalliiden Samsungin Note- ja Galaxy-puhelimien kanssa .
Muiden valmistajien puhelinten kanssa sitä ei voi käyttää .
Lee sanoi , että Samsung aikoo julkaista kellon ohella tänä vuonna ainakin yhden käytettävän digitaalilaitteen sen enempää tarkentamatta .
Tämä voi viitata älylaseihin tai johonkin muuhun .
Bloombergin mukaan Samsung lokakuussa suojasi designin älylaseille , jotka välittävät käyttäjälle puhelimen tietoja .
Lee sanoi CES-messuilla puhuessaan yhtiön tutkivan mahdollisuuksia käyttäjätunnistukseen iirislukijalla .
Hän ei kommentoinut , nähdäänkö tekniikka jo S5:ssä .
Lee sanoi S4:n jääneen kuluttajille etäiseksi , koska se oli liian edeltäjänsä kaltainen .
Hän sanoi yhtiön " palaavan perusasioihin " S5:ssä .
Tämä tarkoittaa Leen mukaan etupäässä näytön sekä kuoren toteutusta .
