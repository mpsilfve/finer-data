Apple kaappasi 93 prosenttia älypuhelinvoitoista
Applen mahtavasti sujunut loka-joulukuun myynti toi sille liikevaihto- ja tulosennätyksen , mutta samalla se lyttäsi kilpailijoiden tuloshaaveet .
Applen osuus koko älypuhelinalan liikevoitoista oli 93 prosenttia .
Applen lisäksi vain yksi toinen valmistaja pystyi nollatulosta parempaan , Canaccord Genuityn analyytikko Mike Walkley raportoi .
Lisäksi hänen raporttinsa ennusti Applen menestyksen jatkuvan niin , että vuoden 2018 1,8 miljardista älypuhelimen käyttäjästä 650 miljoonalla eli noin joka kolmannella on iPhone .
Cannacordin mukaan Applen lisäksi vain Samsung pystyi tekemään voittoa älypuhelimilla .
Kaikki muut joutuivat tyytymään nollatulokseen tai tekivät tappiota .
Walkley uskoo iPhone 6:n menekin pysyvän hyvänä , sillä vain 15 prosenttia iPhonen 404 miljoonasta omistajasta on vaihtanut uusimpaan laiteversioon .
Lisäksi iPhone 6 Plussan suuri näyttö houkuttelee uusia kuluttajia Applen asiakkaiksi .
Asiasta uutisoi muun muassa Cult of Mac .
New York Times muistutti , että edellisen vuoden neljännellä vuosineljänneksellä Applen osuus älypuhelimista oli 87,4 prosenttia ja Samsungin 32,2 prosenttia .
Osuuksien yhteismäärä nousi yli sadan prosentin , sillä muut valmistajat tekivät yhteensä tappiota .
