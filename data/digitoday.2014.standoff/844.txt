Raskaita syytteitä Silk Road -epäillylle : Huumekauppa , rahanpesu
Syytteet voivat viedä Ross Ulbrichtin kalterien taakse hänen loppuelämäkseen .
Huumeiden verkkokauppaa Silk Roadia oletetusti pyörittäneelle Ross Ulbrichtille luettiin syytteet Manhattanilla tiistaina .
Ne eivät todellakaan ole lievimmästä päästä .
Tiedotteen mukaan miestä syytetään huumekaupasta , jatkuvasta rikollisesta liiketoiminnasta , tietokonemurrosta ja rahanpesusta .
Pelkästään huumekaupasta voi rapsahtaa jopa elinkautinen , mutta vähintään kymmenen vuotta vankeutta .
Rikollisesta toiminnasta voi niin ikään saada elinkautisen , mutta vähimmäisrangaistus on 20 vuotta vankeutta .
Rahanpesusta voidaan antaa enintään 20 vuoden tuomio ja tietokonemurrosta viisi vuotta .
Silk Roadissa myytiin runsaasti erilaisia huumausaineita ja muuta laitonta tavaraa .
Sivuston pyörittämisen yhteydessä Ulbrichtin väitetään jopa yrittäneen kuutta palkkamurhaa , joskin ei ole näyttöä , että murhia olisi tehty .
Ross Ulbricht pidätettiin viime syksynä Silk Roadin sulkemisen yhteydessä .
Sen perillinen tosin ilmaantui nopeasti verkkoon ja jatkoi huumekauppaa .
Sitä seurasivat uudet pidätykset ja vetäjien vaihtumiset .
