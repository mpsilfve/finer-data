Intel satsasi jättisumman sirutehtaaseen — ja pitää sen kiinni
Suoritinjätti aikoo omaksua entistä pienemmän valmistustekniikan vanhassa tehtaassaan .
Yhdysvaltalainen Intel on laittanut jäihin merkittävän tehdashankkeen , jota itse presidentti Barack Obama taannoin hehkutti esimerkkinä Yhdysvaltain teollisen valmistuksen potentiaalista .
Kolme vuotta sitten julkistettu Intelin suoritintehdas Fab 42 Arizonassa oli tarkoitettu entistä pienemmän 14 nanometrin valmistustekniikan käyttöönottoon .
Intel on sijoittanut tehtaaseen yli viisi miljardia dollaria .
Asiasta uutisoi muun muassa PC World .
Intel selvitti lehdelle , että " tähän suuntaan on kuljettu " jo hyvän aikaa , eli päätös tehtaan avaamatta jättämisestä ei ole mikään äkkinäinen muutos suunnitelmiin .
Rakennus on valmis ja se saatiin pystytettyä aikataulussa .
Intel ei ole laittamassa jäihin uutta valmistustekniikkaa , joka on tärkeässä roolissa yhtiön kilpailukyvyn kannalta .
14 nanometriä otetaan käyttöön Arizonan jo käynnissä olevassa tehtaassa , jotta uuden tehtaan tilat saadaan säästettyä " tulevaisuuden teknologialle " .
Yhtiön mukaan 14 ja 22 nanometrin prosessien ajaminen yhtä aikaa mahdollistaa laitteistojen paremman hyödyntämisen .
