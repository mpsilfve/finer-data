Applen vilautusmaksut tulossa Eurooppaan — mutta pankkeja pelottaa
Suurimmat brittipankit neuvottelevat parhaillaan Applen kanssa Apple Pay -lähimaksujärjestelmän käyttöönotosta .
Apple Pay menestyi Yhdysvalloissa hyvin huolimatta alkuvaiheen kompuroinneista .
Nyt Apple valmistautuu levittämään lähimaksujärjestelmänsä laajasti maailmalle .
Tässä kuussa se haki työntekijöitä ilmoituksella , jossa se kuvasi Apple Pay’tä uudeksi ja jännittäväksi alueeksi , joka on laajenemassa Eurooppaan , Lähi-itään , Intiaan ja Afrikkaan .
The Telegraphin lähteiden mukaan Apple Payn on määrä tulla käyttöön Britanniassa jo vuoden 2015 alkupuoliskolla .
Lähteiden mukaan ainakin yhden suuren pankin kanssa käytävissä neuvotteluissa ongelmaksi on noussut kysymys siitä , kuinka paljon tietoa Apple saa pankin asiakkaista .
Pankki ei haluaisi luovuttaa niin paljon henkilö- ja taloustietoja asiakkaista kuin Apple haluaa .
Muutamat pankin johtajista pelkäävät , että laaja tietojen luovuttaminen voisi avata Applelle tilaisuuden tunkeutua pankkialalle .
Apple Payn hyvä menestys Yhdysvalloissa näkyy ITG:n marraskuuta koskevassa raportissa .
Se oli Apple Payn ensimmäinen täysi kuukausi markkinoilla .
Huolimatta siitä , että vain Applen uusimpien iPhone 6 -laitteiden omistajat pääsivät käyttämään Apple Paytä ja se oli käytössä vain suhteellisen rajoitetussa määrässä liikkeitä , se sai yhden prosentin osuuden kaikista digitaalisista maksuista .
Samaan aikaan Google Wallet , joka on ollut markkinoilla vuodesta 2011 , pystyi vain neljän prosentin markkinaosuuteen .
Apple Payn ensimmäisiin kumppaneihin kuulunut McDonald’s keräsi puolet kaikista marraskuun lähimaksuista iPhone 6:n omistajilta .
