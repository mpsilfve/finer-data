F-Secure USA:lle : Toisetko eivät saa hakkeroida kuin te ?
Suomalaisen tietoturvayhtiön amerikkalainen vahvistus katsoo Yhdysvaltain syyllistyneen kaksinaismoralismiin Sony-hyökkäyksen yhteydessä .
F-Securen asiantuntija Sean Sullivan jatkaa Yhdysvaltain arvostelua Sony Picturesin tietomurron tiimoilta .
Hän otsikoi kirjoituksensa F-Securen blogissa " USA's Double Standard : Don't Hack Like the USA " , eli " USA:n kaksinaismoralismi : Älä hakkeroi niin kuin USA " .
Sullivan listaa kolme taiwanilaista teknologiayritystä – RealTek , JMicron ja C-Media – jotka Yhdysvallat on väitetysti murtanut varastaakseen digitaalisia varmenteita Stuxnet- ja Duqu-haittaohjelmia varten .
Sitten hän listaa yhden yrityksen , Sony Picturesin , jonka Pohjois-Korea on väitetysti murtanut .
Todisteita Pohjois-Korean syyllisyydestä on annettu tipoittain julkisuuteen , mutta kaikkia ne tuskin vakuuttavat .
Mutta jos takana oli Pohjois-Korea , Sullivan on valmis kippaamaan syyn Yhdysvaltain niskaan .
– Mistäköhän Korean demokraattinen kansantasavalta on saanut hullun ajatuksen , että on ok murtaa yrityksiä ja varastaa heiltä ?
Sullivan kuittailee .
Mutta varsinainen vastaus voi olla Yhdysvaltain sijaan Kiina .
Lehtitietojen mukaan Kiina oli jo varhain 1990-luvulla hyökkäämässä internetissä , ja oppi levisi sieltä Pohjois-Koreaan .
Yhdysvaltoja on ollut muodikasta syyttää kaksinaismoralismista jo vuosikymmeniä ja syytöksille löytyy myös perusteita .
Mutta joku voisi väittää , että RealTekin , JMicron ja C-Median murto ei ole mitään verrattuna siihen täystuhoon , jonka Sony Pictures kohtasi .
