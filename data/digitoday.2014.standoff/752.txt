Testi : Google Chromecast mullistaa televisionkatselun ja urkkii tekemisiäsi
Googlen Chromecast voi mullistaa internet-television .
Sen erinomaisuutta varjostaa kuitenkin yksityisyydensuoja .
Nettisisältöjen tuominen olohuoneen telkkarin ruudulle on vanha pulma .
Microsoft yritti sitä Windows Media Centerillään vuosikymmen sitten , mutta kuluttajat eivät lämmenneet pc:n telkkariin kytkemisestä .
Konsolivalmistajat ovat onnistuneet hieman paremmalla menestyksellä , mutta internet-sisältöjen helppo toisto olohuoneessa ei ole varsinaisesti arkipäivää vieläkään .
AppleTV on osoittautunut tähän mennessä parhaaksi yritykseksi .
Sitä rasittaa kuitenkin palvelujen ja sovellusten puute .
Tähän ongelmaan pureutuva Googlen Chromecast on odotettu laite .
Se herätti ki innostusta jo ennen virallista saapumistaan Suomeen .
Se lupaa tuoda nettipalvelut televisioon edullisesti ja helposti .
Nyt laitetta saa kauppojen hyllyiltä ilman tilauskikkailua ulkomailta .
Samalla on lupa odottaa , että suomalaiset sovelluskehittäjät ja palveluntarjoajatkin iskisivät näppinsä siihen .
Tulkoon Chromecast
Chromecastin pakkaus sisältöineen on äärimäisen pelkistetty .
Sen sisältä löytyy hdmi-porttiin kiinnitettävä dongeli , jatkopiuha ahtaisiin paikkoihin liittämistä varten , usb-kaapeli virransyöttöä varten sekä muuntaja , jos sähkö pitää ottaa telkkarin usb-liittimen sijaan pistorasiasta .
Lisäksi mukana on ohjelappusen tapainen , joka lähinnä ohjaa nettimanuaalin pariin .
Asennus on suoraviivaista .
Android-laitteeseen ladataan Chromecast-sovellus , mokkula virtajohtoineen kiinnitetään kiinni telkkariin ja töllöstä valitaan oikea kuvalähde .
Chromecast ja Android-laite kättelevät tilapäisverkon kautta , ja sitä kautta Chromecastille syötetään kodin langattoman verkon salasana .
Laitepari vahvistetaan toteamalla , että telkkarin ruudulla näkyvä ja Chromecast-appsin ruudulla on sama numerokoodi .
Jos kotona ei ole wifi-verkkoa , ei Chromecastilla tee mitään .
Chromecastille annetaan oma nimi , minkä jälkeen katselun voi aloittaa .
Mobiililaite on " pelkkä " kauko-ohjain
Chromecastin idea on , että se hakee itse katseltavat sisällöt netistä .
Mobiililaite toimii kauko-ohjaimena , joka kertoo mitä noudetaan .
Puhelin tai tabletti ei prosessoi Chromecastin näyttämää dataa .
Chromecastin tämänhetkisiin " virallisiin " sovelluksiin kuuluvat Youtube , Google Playn elokuvavuokraamo , Netflix , Red Bull TV sekä Realplayer Cloud .
Chromecast-appsin asentaminen tuo laitetta tukevien sovellusten valikkoon lähetä Chromecastiin -napin .
Sen painamisen jälkeen aukenee pomppuikkuna , joka näyttää listan kotiverkossa olevilta Chromecasteista ja kysyy , millä niistä sisältö pitäisi toistaa .
Kyseessä ei ole mobiililaitteen ruudun peilaus , sillä Android-laitteella voi katsella eri videota kuin mitä Chromecast piirtää isolle ruudulle .
Youtubessa voi laittaa videoita toistojonoon , mikä mahdollistaa vaikkapa oman levyraadin pitämisen .
Android-laitteen ohella Chromecastia voi käyttää myös pc:llä ja Macilla .
Tämä edellyttää Google Chrome -selainta sekä Google Cast -selainlaajennusta .
Laajennus tuo nettiselaimeen samanlaisen lähetä Chromecastille -napin kuin mobiilisovelluksiinkin .
Selainlaajennus mahdollistaa myös muiden läppärillä olevien sisältöjen sekä selaimen välilehtien sisällön lähettämisen Cromecastille .
Isogoogle valvoo
Kerran testijakson aikana Chromecast ei suostunut telkkarin käynnistämisen jälkeen juttelemaan ohjaimena käytetylle tabletille lainkaan .
Ongelma ratkesi vasta Chromecastin palauttamisella tehdasasetuksiin , mikä tehdään pitämällä laitteen nappia 15 sekuntia painettuna .
Arveluttavin juttu Chromecastissa on se , mistä Googlea toistuvasti syytetään : yksityisyyden suojan loukkausten rajamailla kiikkuminen .
Chromecast ottaa oletusarvoisesti oikeuden kertoa Googlelle , millaisia sisältöjä Chromecastilla katsellaan .
Tämän tämän saa muutettua Chromecast-sovelluksen asetusvalikosta .
Vaikka valinta on poistettu , jää pieni epäilys siitä , millä tasolla laite välittää tietoja .
Yksityisyydensuojastaan tiukasti kiinni pitävien laite tämä ei ole .
Sovellukset ratkaisevat
Chromecast ei ole valmis .
Tai ehkä laitteena on , mutta vasta sovellukset siitä tekevät kiinnostavan .
Google on antanut Chromecastin rajapinnat kehittäjien käyttöön , eli luvassa on vaikka mitä .
Yle on jo ilmoittanut työstävänsä Areenasta versiota Chromecastille .
Muiden suomalaisten tv-yhtiöiden soisi hyppäävän samaan kelkkaan .
Ulkomailla esimerkiksi The Washington Post on työstänyt videopalvelustaan sovelluksen Googlen tikulle .
Suuri osa nykyisestä tarjonnasta on höpsöhköä ( tuoko 2048:n tai ristinollan pelaaminen telkkariruudulta hirveästi lisäarvoa elämään ? ) , mutta hyödyllistäkin tavaraa on tarjolla .
Esimerkiksi Localcast Media 2 Chromecast striimaa verkon kautta mobiililaitteilla olevia sisältöjä ( kuvat , videot jne. ) telkkariin .
Sovelluksia on nyt jo tarjolla kymmeniä ja pellepelottomat tekevät ajan kanssa vaikka mitä .
Onko se hyvä ?
On .
Onko se täydellinen ?
Ei .
Onko se lupaava ?
On .
Sopiiko se yksityisyydestään tarkalle ?
Ei , mutta ei sovi älypuhelinkaan .
Onko se hintansa väärti ?
On , ja sovellusten kertyessä todennäköisesti vielä enemmän .
Onko se välttämätön ?
Ei , jos telkkarissa on jo kiinni konsoli tai muu medialaite .
Chromecast on hyvä jo nyt ja sovellukset tekevät siitä jatkossa vielä paremman .
Lisäksi se on onnistuttu tuotteistamaan sen verran hyvin , että se on melkein kenen tahansa asennettavissa .
On siis helppo povata , että Google laajentaa kaikkivoipaa läsnäoloaan ihmisten olohuoneisiin nopeasti .
