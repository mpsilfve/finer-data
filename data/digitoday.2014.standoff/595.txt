Microsoft kiukkuaa Googlelle : Pitikö se aukko paljastaa ?
Microsoftin mielestä Google olisi voinut odottaa vielä hetken ennen haavoittuvuuden julkistamista .
Googlen insinööri paljasti äskettäin vakavan haavoittuvuuden Windows 8.1 -käyttöjärjestelmästä .
Haavoittuvuuden hyväksikäyttö mahdollisti järjestelmävalvojan oikeuksien hankkimisen .
Microsoft ei toistaiseksi ole korjannut ongelmaa .
Microsoft ei suinkaan ole ainoa , jota Googlen toiminta asiassa ärsyttää .
Jo aiemmin eräs toinen tietoturvatutkija antoi ymmärtää , ettei kolme kuukautta ole missään tapauksessa riittävä aika Microsoftin kokoiselle toimijalle korjata näin vakavaa tietoturva-aukkoa .
Nyt arvostelijoiden kuoroon on yhtynyt myös Microsoftin oma tietoturvajohtaja Chris Betz , joka väittää Googlen tienneen , että Microsoftilta on korjaus tulossa , mutta silti aukko piti paljastaa ennen seuraavaa päivitystiistaita .
Googlea oli Microsoftin mukaan pyydetty pitämään aukko omana tietonaan .
Betz myös toivoo , että vastaisuudessa suuret toimijat työskentelisivät yhdessä ja pitäisivät tietoturva-aukot salassa , kunnes niihin on saatavilla korjaus .
Betzin mukaan tietoturva-aukot voivat olla " hankalia ja aikaavieviä prosesseja korjata " .
Tästä syystä ei ole kenenkään etu , että ne tuodaan julki ennen aikojaan .
Asiasta kertoi muun muassa Neowin .
