Yahoo esitti vaarallisia mainoksia — 300\_000 klikkausta tunnissa
Yahoon mainosverkostoon lipsahti haitallisia mainoksia , tietoturvayhtiö Fox IT huomasi .
Internet-yhtiö Yahoon hyvin vierailluilla verkkosivuilla esitettiin vaarallisia mainoksia ainakin 30. joulukuuta lukien ja ehkä vieläkin aikaisemmin , Fox IT kirjoittaa .
Firman havaintojen mukaan haitalliset mainokset houkuttelivat jopa 300\_000 klikkausta tunnissa .
Fox IT:n mukaan tyypillinen tartunta-aste on 9 prosenttia , minkä perusteella hyökkääjät saattoivat saastuttaa jopa 27\_000 tietokonetta tunnissa .
Enemmistö klikkaajista on peräisin Romaniasta , Isosta-Britanniasta ja Ranskasta , mikä saattaa johtua mainosten asetuksista .
Mutta ei pidä kuvitella , että Yahoon sivut olisivat välttämättä olleet turvalliset muista maista vierailtaessa .
Klikkaajat joutuivat haitalliselle verkkosivulle ja altistuivat Magnitude-hyökkäystyökalulle , joka puolestaan yritti asentaa uhrin tietokoneelle Java-aukkojen kautta muun muassa tunnetun Zeus-haittaohjelman .
Kuten tietoturva-asiantuntija Graham Cluley huomauttaa , tässä on jälleen yksi syy , miksi Java-ohjelmistoa ei kannata pitää päällä nettiselaimessa .
Yahoo näyttää puuttuneen ongelmaan , sillä perjantaina liikenne hyökkäystyökaluun laski merkittävästi .
Cluley muistuttaa , että ongelma oli Yahoon mainosverkostossa , eli haitallisia mainoksia on voitu esittää muuallakin kuin Yahoon verkkosivuilla .
Hyökkääjiä ei tunneta , mutta he näyttävät olleen rahan perässä ja saattoivat myydä palvelujaan muille verkon rikollisille .
