Target löysi 70 miljoonaa uhria — luku voi yhä nousta
Kauppaketjun kärsimä ja jo ennestään valtava tietomurto paisui vielä selvästi isommaksi .
Lopullista uhrimäärää sopii vain arvailla .
Yhdysvaltalainen kauppaketju Target toimitti perjantaina lisää huonoja uutisia asiakkailleen .
Yhtiö tutkii edelleen ennen joulua paljastunutta varkautta , missä 40 miljoonan maksukortin tiedot menetettiin .
Nyt on käynyt ilmi , että samassa yhteydessä vietiin muitakin tietoja , jotka koskevat tämänhetkisen arvion mukaan 70 miljoonaa asiakasta .
Targetin mukaan menetettyihin tietoihin lukeutuu nimiä , postiosoitteita , puhelinnumeroita tai sähköpostiosoitteita .
Suuri osa tiedoista on osittaisia .
Jos asiakkaan sähköposti on Targetin tiedossa , se yrittää ottaa asiakkaaseen yhteyttä .
Tiedote jättää hieman avoimeksi , miten paljon maksukortti- ja asiakastietovarkaudessa on päällekkäisiä uhreja .
Pitkän linjan kyberasiantuntija arvioi kuitenkin uutistoimisto Reutersille , että uhriluku kasvaa vielä tätäkin suuremmaksi ja nousee lopulta kaikkien aikojen suurimmaksi vähittäiskaupan kärsimäksi tietomurroksi ohi TJX:n yli 90 miljoonan uhrin .
Target alensi ennakoitua osakekohtaista tulostaan viimeiselle vuosineljännekselle 2013 , koska kauden hyvin alkanut myynti muuttui selvästi ennakoitua huonommaksi korttimurron paljastumisen jälkeen .
