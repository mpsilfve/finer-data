Nasa pistää välit poikki Venäjään — yksi poikkeus jäi
Nasa katkaisi melkein kaikki yhteydet Venäjään , The Verge sai tietää .
Kostaako Venäjä katkaisemalla amerikkalaisten pääsyn avaruuteen ?
Nasan johtaja Charles Bolden sanoi kuukausi sitten , että " kaikki on normaalia suhteissamme venäläisiin " .
Väittämä ei enää pidä paikkaansa , kirjoittaa The Verge .
Uutispalvelu sanoo saaneensa käsiinsä Nasan sisäisen muistion , jonka mukaan avaruushallinto katkoo melkein kaikki suhteensa Venäjään Krimin kriisin vuoksi .
Päätös kattaa matkat Venäjälle , telekonferenssit ja Venäjän hallinnon edustajien vierailut Nasan toimitiloissa .
Edes sähköposteja ei muistion mukaan vaihdeta .
Yksi poikkeus mahtuu mukaan : Kansainväliseen avaruusasemaan liittyvät toiminnot eivät lukeudu suhteiden jäädyttämisen piiriin .
Tarkalleen ottaen mukana on toinenkin lievennys .
Nasan edustajat saavat edelleen osallistua Venäjän ulkopuolella muiden maiden kanssa pidettäviin tapaamisiin , vaikka niihin osallistuisi venäläisiä .
Nasa ei ollut vielä tämän uutisen tekohetkellä kommentoinut The Vergen tietoja , mutta hallinto lupasi lausunnon asiasta .
Välitön kysymys on , vastaako Venäjä Nasan päätökseen jollakin tavalla .
Vain joitakin päiviä sitten Boldenilta tivattiin Yhdysvaltain kongressin kuulemisessa , mitä jos Venäjä lopettaa amerikkalaisten astronauttien lennättämisen avaruusasemalle .
Bolden vastasi , ettei hän usko niin tapahtuvan .
Mutta Nasan viimeisimmän päätöksen jälkeen se ei kuulosta enää niin kaukaa haetulta .
Yhdysvalloilla ei liene vielä hyvään toviin kyvykkyyttä kuljettaa itse ihmisiä avaruuteen .
