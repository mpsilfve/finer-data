Työntekijät protestoivat uutta pomoa : Saisi jo erota !
Moni Mozillan työntekijä haluaa uuden pääjohtajan heti ulos , eivätkä he pelkää sanoa sitä suoraan .
Ohjelmistokehittäjä Mozilla Corporationin uuden pääjohtajan Brendan Eichin ympärillä kuohuu edelleen .
Eri työntekijät julkaisivat Twitterissä lausuntoja , joissa he vaativat Eichin eroa .
Tyypillinen viesti kuului " olen Mozillan työntekijä , ja pyydän Brendan Eichiä siirtymään syrjään " .
Vaatimus johtuu siitä , että Eich tuki vuonna 2008 rahallisesti lakialoitetta homoliittojen kieltämiseksi ja antoi myös rahaa samaa mieltä olevalle poliitikolle .
Uutispalvelu Ars Technican mukaan protestoijia on useita , mutta on silti epäselvää , kuinka pitkälti he edustavat yleistä mielipidettä Mozillan työntekijöiden keskuudessa .
Eich oli ennen protesteja julkaissut blogikirjoituksen , jossa hän lupasi toimia tasa-arvoisesti ja ottaa hlbt-yhteisön huomioon .
Mutta ilmeisesti tämä ei vakuuttanut läheskään kaikkia työntekijöitä .
Myös kolme Mozillan hallituksen jäsentä on eronnut , mutta ei Eichin homoliittojen vastustuksen vuoksi .
Wall Street Journalin mukaan eronneet halusivat Mozillan johtoon jonkun , joka osaa kehittää Mozillan mobiilia osaamista .
Mozilla tosin on antanut lausunnon , jonka mukaan kaksi eronnutta hallitusjäsentä oli kumpikin suunnitellut lähtöä jo jonkun aikaa .
Lisäksi toinen heistä oli päättänyt lähteä uuden pääjohtajan nimityksen jälkeen riippumatta siitä , kenet pestiin valitaan .
Brendan Eich on toinen Mozillan perustajista .
Mozilla tunnetaan ennen kaikkea Firefox-selaimestaan .
