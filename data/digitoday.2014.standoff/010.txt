Suomen Pankki : Bitcoin ei ole oikea valuutta
Suomen Pankin mukaan bitcoin ei täytä virallisen rahan tai maksupalvelulain mukaisen maksuvälineen kriteerejä , vaan se on jotain ihan muuta .
Virtuaalivaluutta bitcoin on verrattavissa hyödykkeisiin , Suomen pankista sanotaan .
– Kun katsotaan virallisen valuutan määritelmää laissa , niin se ei täytä sitä , sanoo Suomen Pankin rahoitusmarkkina- ja tilasto-osaston yleisvalvontatoimiston päällikkö Päivi Heikkinen uutistoimisto Bloombergin haastattelussa .
– Se ei myöskään ole maksuväline , koska lain mukaan maksuvälineellä täytyy olla liikkellelaskija , joka on vastuussa sen käytöstä .
Tässä vaiheessa bitcoinia voi verrata enemmän hyödykkeisiin , Heikkinen kertoo .
Pohjoismaissa myös Norjan hallitus on päättänyt , että bitcoin ei kelpaa viralliseksi valuutaksi , kun taas Tanskassa ollaan tekemässä suosituksia siitä , kuinka bitcoinia ja sen kilpailijoita tulisi kohdella .
Vaikka bitcoinilla ei Suomessa ole asemaa virallisena valuuttana , niin suomalaiset voivat käyttää sitä maksamiseen .
Mikäli bitcoinilla tehdään voittoja , niista joutuu maksamaan verot .
Sen sijaan tappiot eivät ole vähennyskelpoisia .
Viime viikolla Suomen Pankki varoitti bitcoiniin liittyvistä riskeistä , vaikka totesi sen käytön olevan Suomessa vielä vähäistä .
