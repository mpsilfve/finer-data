Syyrian sähköarmeija kiusasi Microsoftia Xboxia myöten
Syrian Electronic Army otti Microsoftin taas kohteekseen ja onnistui tunkeutumaan yhtiön eri tileille muun muassa Twitterissä .
Tunnettu Syyrian hallintoa puolustava ryhmittymä Syrian Electronic Army ( SEA ) hyökkäsi Microsoftia vastaan viikonloppuna , muun muassa Gamespot kertoo .
Ryhmä sai hetkellisesti haltuunsa ainakin Microsoft News -tilin ja Xbox Support -tilin Twitterissä sekä Microsoftin virallisen blogin TechNet-palvelussa .
Myös varsinainen Xbox-tili Twitterissä samoin kuin Microsoftin Instagram-tilejä saattoi joutua SEA:n käsiin .
SEA julisti hyökkäystään muun muassa Microsoftin blogissa ja Xbox Support -tilillä kirjoittaen esimerkiksi " Syrian Electronic Army Was Here " .
SEA perustelee iskuaan väitteillä , joiden mukaan Microsoft seuraa sähköposteja ja myy dataa Yhdysvaltain tiedustelulle .
Microsoftin mukaan hyökkäys ei vaarantanut asiakastietoja .
SEA oli Microsoftin kimpussa vain kaksi viikkoa sitten , kun ohjelmistoyhtiön omistaman Skypen blogi , Twitter-tili ja Facebook-sivut aukesivat hyökkääjille .
SEA on tehnyt lukuisia iskuja eri yritysten ja tahojen Twitter-tilejä vastaan , mutta sen ehkä merkittävin murto tapahtui kuitenkin Twitterin ulkopuolella .
Lokakuussa ryhmä onnistui kaappaamaan käytännössä kokonaisen valtion internetin vähäksi aikaa .
