Nokia yllätti tuloksella , mutta myynti pieneni
Uudesta toimitusjohtajasta ja strategiasta kertonut Nokia teki vuodentakaista enemmän voittoa alkuvuonna .
Kännykkätoimintonsa Microsoftille myynyt Nokia teki 0,04 euron osakekohtaisen tuloksen ilman kertaeriä tammi-maaliskuussa .
Kertaerillä vai ilman ?
Miksi yhtiön tuloksesta liikkuu julkisuudessa kahdenlaisia numeroita ?
Usein selitys löytyy kirjanpidon kertaeristä .
Kertaerät ( tai satunnaiserät ) ovat yrityksen kirjanpitoon kirjattavia satunnaisia kuluja .
Ne voivat olla positiivisia tai negatiivisia .
Tällaisia kertaeriä voi syntyä esimerkiksi irtisanomisista koituvista kuluista tai yrityskaupoista syntyvistä myyntivoitoista .
Yleensä yhtiöiden liiketoimintaa seuraavat analyytikot ja talouslehdet karsivat kertaerät pois yritysten tulostiedoista .
Näin menetellään siksi , että yrityksen liiketoiminnan kehityksestä saadaan parempi kuva .
Vuosi sitten samaan aikaan voittoa osaketta kohden kertyi 0,01 euroa .
Osakekohtainen tulos ylitti markkinoiden odotukset .
Uutistoimisto Bloombergin kokoamassa ennusteessa analyytikot odottivat osakekohtaisen tuloksen olevan 0,025 euroa .
Nokian liikevaihto jäi vuodentakaista pienemmäksi .
Liikevaihtoa tuli 2,7 miljardia euroa , kun vuosi sitten sitä kertyi 3,1 miljardia euroa .
Verkkolaiteyksikkö NSN:n liikevaihto oli vuosi sitten 2,8 miljardia euroa .
Tammi-maaliskuun tulos ennen veroja nousi 230 miljoonaan euroon viime vuoden 142 miljoonasta eurosta .
Liikevoitto ( ei-IFRS ) nousi 304 miljoonaan euroon vuotta aiemmasta 254 miljoonasta eurosta .
Liikevoittoprosentti ( ei-IFRS ) oli 11,4 prosenttia , kun vuotta aiemmin se oli 8,1 prosenttia .
Jatkuvien toimintojen liikevaihtoa kertyi tammi-maaliskuussa 2,7 miljardia euroa , kun vertailujaksolla liikevaihto oli 3,1 miljardia euroa .
Nokian verkkolaiteyksikkö Networksin liikevaihto heikkeni ja liikevoitto kasvoi vuoden ensimmäisellä neljänneksellä vuotta aiempaan verrattuna .
Networksin liikevoitto ( ei-IFRS ) oli tammi-maaliskuussa 216 miljoonaa euroa , kun se vuotta aiemmin oli 196 miljoonaa euroa .
Kannattavuutta kuvaava liikevoittoprosentti nousi koheni 9,3 prosenttiin edellisvuoden 7,0 prosentista .
Liikevaihto heikkeni 2,3 miljardiin edellisvuoden 2,8 miljardista eurosta .
– Kaikki kolme liiketoimintaamme tekivät hyvän tuloksen vuoden 2014 ensimmäisellä neljänneksellä .
Olimme erityisen tyytyväisiä Networks-liiketoiminnan operatiiviseen kannattavuuteen ilman kertaluonteisia eriä , joka pysyi vahvana , hallituksen puheenjohtaja Risto Siilasmaa sanoo tiedotteessa .
Nokia uskoo verkkojen kasvuun
Teknologiayhtiö Nokia arvioi verkkolaiteyksikkö Networksin liikevoittoprosentin ( ei-IFRS ) asettuvan kuluvana vuonna kohti Networksin pitkän aikavälin tavoitteen 5–10 prosentin yläpäätä .
Tämän lisäksi Nokia arvioi Networksin liikevaihdon kasvavan vuoden jälkimmäisellä puoliskolla edellisen vuoden vastaavaan ajankohtaan verrattuna .
Tammi-maaliskuussa liikevoittoprosentti ( ei-IFRS ) oli 9,3 .
Nokia arvioi ohjelmistomyynnin muodostavan pienemmän osuuden Networksin liikevaihdosta huhti-kesäkuussa tammi-maaliskuuhun verrattuna .
Nokia odottaa tämän vaikuttavan kielteisesti Networksin liikevoittoprosenttiin ( ei-IFRS ) toisella vuosineljänneksellä .
Here-liiketoiminnan Nokia arvioi edelleen investoivan alkaneena vuonna pitkän aikavälin kasvumahdollisuuksiin .
Tämän yhtiö katsoo vaikuttavan kielteisesti karttaliiketoiminnan liikevoittoprosenttiin ( ei-IFRS ) kuluvana vuonna .
Technologies-liiketoiminnan eli patenttiyksikön liikevaihdon Nokia arvioi edelleen kasvavan vuositasolla laskettuna noin 600 miljoonaan euroon tämän vuoden aikana Microsoftin tultua merkittävämmäksi patenttilisenssinsaajaksi , kun matkapuhelinliiketoiminnan myynti saatiin olennaisilta osin päätökseen .
