Nokia ja Continental katsovat mutkan taakse
Nokian karttaosasto Here on tehnyt sopimuksen suuren autotarvikevalmistajan Continentalin kanssa Connected Car -hankkeen edistämiseksi .
Nokia ja Continental kehittävät erittäin tarkkaa karttateknologiaa Electronic Horizon -alustalle , jonka on tarkoitus pystyä jatkuvasti paikantamaan auto 10 – 20 senttimetrin tarkkuudella , Nokian tiedote kertoo .
Asiasta löytyy lisätietoa myös Nokian Conversations-sivuilta .
Kartat sisältävät runsaasti tieinformaatiota mukaan lukien ajoväylämerkinnät , nopeusrajoitusten muutokset ja ohituskiellot .
Kaikenlaisiin ajoneuvoihin tarkoitettu järjestelmä auttaa niitä ennakoimaan muuttuvia olosuhteita automaattisesti .
Continental pyrkii tarjoamaan Heren karttoihin ja pilvipalveluihin perustuvan elektronisen horisontin maailman kaikille autovalmistajille .
Järjestelmän on määrä toimia myös Continentalin kehittelemän automaattisen ajamisen toiminnallisuuden perustana .
Sen on tarkoitus tulla autoihin vuoteen 2020 mennessä .
Continental on toimittanut jo yli 26 miljoonaa telematiikkayksikköä .
Sen liikevaihto viime vuonna oli runsaat 33 miljardia dollaria .
Yrityksellä on 177\_000 työntekijää 46 maassa .
