Iso sairausvakuutusyhtiö menetti miljoonien asiakastiedot
Yhdysvaltain toiseksi suurin sairausvakuutusyhtiö Anthem on hakkeroitu .
Sillä on rekistereissään yli 68 miljoonaa asiakasta .
Anthem , joka tunnettiin ennen nimellä Wellpoint , on muun muassa tunnettujen Blue Cross ja Blue Shield -sairausvakuutusohjelmien takana .
Se ei ole kertonut , kuinka monen asiakkaan tiedot vietiin , mutta tietovuoto on ulottunut yrityksen kaikkiin divisiooniin , Krebs on Security raportoi .
Anthem on tiedottanut asiasta verkkosivuillaan ja se on luvannut tiedottaa kirjeellä kaikille asiakkaille , joiden tietoja vietiin .
Tietovuodossa ei menetetty sairaus- tai finanssitietoja , mutta tietovarkaat pääsivät käsiksi muun muassa nimiin , sosiaaliturvatunnuksiin , osoitteisiin , puhelinnumeroihin , sähköpostiosoitteisiin ja työnantajatietoihin .
Vakuutusyhtiö sanoo ilmoittaneensa asiasta FBI:lle ja paikanneensa tietojärjestelmän vuotokohdan .
