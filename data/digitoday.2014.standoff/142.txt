Vaihteeksi jotain kivaakin : Youtube pyristelee eroon lataustauoista
" Pyörivä kuolema pyörä " voi olla jopa historiaa ensi vuonna , Google kertoi Fast Companylle .
Internet-yhtiö Google on siirtymässä itse kehittämäänsä VP9-videokoodekkiin Youtube-palvelussaan , johtaja Francisco Varela kertoi .
Yksi tavoite on kitkeä käyttäjien palvelussa näkemää " pyörivää kuoleman pyörää " , kun videon lataamista pitää odotella .
– Massiivinen ja uskomaton tavoite vuodelle 2015 on , että käyttäjä yllättyy , jos hän näkee sen pyörivän pyörän , Varela totesi Fast Companylle .
VP9-koodekilla videoita pystytään toimittamaan suurin piirtein entisellä laadulla , mutta puolet pienemmässä koossa , mikä keventää tiedonsiirtoa huomattavasti .
Koodekki tukee automaattisesti uusia Youtubeen lisättyjä videoita , ja vanhat tulevat koodekin piiriin nyt tämän vuoden alusta alkaen .
Googlen uudenvuodenlupaus videoiden paremmasta latautumisesta lienee mukavaa vaihtelua käyttäjille yhtiön viimeaikaisiin edesottamuksiin verrattuna .
Lukuisat ja taas lukuisat käyttäjät raivostuivat Googlelle aivan hiljattain , kun se esitteli uudistuksen Youtube-videoiden kommentointiin ja edellytti Goole+-tilin käyttöä .
Google perusteli uudistusta sinänsä jalolla tavoitteella parantaa kommenttien laatua ja karsia keskusteluista pois niin sanottuja trolleja .
Mutta Ars Tech nican mukaan omalla nimellä kommentointi Google+-tilin kautta ei ole todellakaan lopettanut häirintää Youtubessa .
