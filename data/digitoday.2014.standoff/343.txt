Samsung hylkää parjatun sormenjälkilukijansa Galaxy S6:ssa
Samsung odotettu Galaxy S6 -älypuhellin luopuu arvostellusta pyyhkäisyyn perustuvasta sormitunnistimesta .
Korealaisen Samsungin tulevassa lippulaivapuhelimessa Galaxy S6:ssa on uusia maksuominaisuuksia , joita on kehitelty yhdessä luottokorttiyhtiö Visan kanssa .
Näin kertoo verkkolehti Sam Mobile , joka on keskittynyt Samsungia käsittelevien asioiden uutisoimiseen .
Lehden mukaan Samsung olisi myös luopumassa edellisessä huippupuhelimessaan eli Galaxy S5:ssa käytetystä ja tuntumaltaan kritiikkiä saaneesta , pyyhkäisyyn perustuvasta sormenjälkitunnistimesta .
Sen sijaan Galaxy S6:ssa olisi kosketukseen perustuva tunnistin .
Yhtiön odotetaan julkistavan puhelimen maaliskuun alussa Barcelonan mobiilimessuilla .
