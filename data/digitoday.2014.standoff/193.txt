Hollanti sakotti operaattoreita netin puolueettomuusrikkeistä
Internetin puolueettomuus otetaan vakavasti Hollannissa , jossa se on kirjattu lakiin .
Kahta operaattoria sakotettiin verkkoliikenteen puolueellisesta kohtelusta .
Hollannin kuluttaja- ja markkinaviranomaisen mukaan entinen valtiollinen operaattori KPN esti kuluttajilta pääsyn useisiin palveluihin , mukaan lukien internetpuhelut , ilmaisissa wlan-palvelupisteissään .
Viranomaisen lausunnon mukaan internetin yhteydentarjoajilla ei ole oikeutta päättää , mitä asiakkaat voivat tai eivät voi tehdä internetissä .
Hollannin Vodafonea sakotettiin erilaisesta rikkomuksesta .
Se oli tuonut asiakkailleen elokuva- ja tv-palvelu HBO:n sovelluksen , jonka liikennettä ei laskettu mukaan sopimuksessa sallittuun kokonaismäärään .
Hollannin lain mukaan internetoperaattorit eivät voi laskuttaa eri hintaa eri nettipalveluista .
KPN sai 250\_000 euron ja Vodafone 200\_000 euron sakon , Total Telecom kirjoitti .
