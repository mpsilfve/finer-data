Google Glass : Sorry suomalaiset ja ulkomaalaiset , teille ei riitä
Jos olette kiinnostunut Google Glass - virtuaalilaseista , teillä on 1\_500 dollaria ylimääräistä rahaa ja satutte vielä olemaan Yhdysvalloissa , niin tiistai voi olla teille onnenpäivä .
Google on nimittäin luvannut silloin myydä Yhdysvalloissa aikuisille virtuaalilaseja .
Virtuaalilasien myynti käynnistyy kello kuudelta aamulla länsirannikon aikaa .
Ilmeisesti siihen mennessä ilmoittautuneet pääsevät kertomaan haluavansa päästä mukaan Glass Explorer -ohjelmaan .
Google käyttää virtuaalilasien saatavuutta markkinointiin jälleen uudella tavalla ja tarjoaa osallistumismahdollisuutta pelkän kiinnostuksen perusteella .
Tälläkin kertaa se sanoo , että Explorer-ohjelmassa on vain rajoitetusti paikkoja , mutta ei kerro kuinka monta .
Hankkeen tiedotteita luvataan kuitenkin kaikille .
Tiistain kampanjailmoittautumisen kaavakkeessa kysellään kuitenkin , miksi haluaa maksaa 1\_500 dollaria ja verot laseista .
Muille kuin Yhdysvalloissa asuville Google sanoo blogiviestissään :
– Sorry .
Emme ole vielä valmiita tuomaan Glassia muihin maihin .
Aikaisemmin virtuaalilaseja on myyty arpajaisten , hyvien syiden , ystävien suositusten , yliopistojen ohjelmien ja Googlen kehittäjäpäiviin osallistumisen perusteella .
