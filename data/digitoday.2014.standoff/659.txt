Amazonin Jeff Bezos lennätettiin sairaalaan
Munuaiskivet yllättivät Amazon.comin perustajan kesken Galapagossaarilla vierailun .
Verkkokauppajätti Amazon.comin perustaja ja pääjohtaja Jeff Bezos joutui äkillisesti keskeyttämään Galapagossaarien ihailemisen keskiviikkona , muun muassa Cnet News.com ja Design & Trend kertovat .
Bezos sai munuaiskivikohtauksen ja hänet lennätettiin ensin helikopterilla yksityiselle suihkukoneelle , joka vei hänet sairaalaan Yhdysvaltoihin .
49-vuotias Bezos selvisi kohtauksesta ilman leikkaushoitoa .
– Galapagos viisi tähteä , munuaiskivet nolla tähteä , Bezos totesi medialle antamassaan lausunnossa .
Amazonin värikäs pääjohtaja on esiintynyt usein julkisuudessa syistä , jotka eivät liity Amazon.comin arkipäiväiseen johtamiseen .
Hiljattain Bezos esimerkiksi visioi lentäviä robotteja , jotka voisivat kuljettaa ostoksia kotiovelle .
Viime vuonna Bezos riemuitsi onnistumista erikoisessa hankkeessa , missä merenpohjasta nostettiin kuuraketin moottoreita .
Hän on myös avaruusmatkailuun keskittyvän Blue Origin -yhtiön perustaja .
