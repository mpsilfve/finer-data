SGI:n supertietokoneen suorittimet uivat jäähdytysnesteessä
SGI:n ja Intelin uuden supertietokoneen radikaali jäähdytysjärjestelmä pienentää jäähdytyskuluja 95 prosentilla .
Suorittimet pidetään viileinä upottamalla ne nesteeseen .
Supertietokoneiden vaatima energia ja tila kutistuvat uuden jäähdytysmenetelmän ansiosta .
Siinä jäähdytys tapahtuu 3M:n kehittämällä erikoisnesteellä , joka virtaa suoraan suorittimien päällä .
SGI ICE X -supertietokone käyttää Intelin Xeon E5-2600 -suorittimia ja 3M:n kehittämää fluorilla käsiteltyä Novec-nestettä .
Tiedotteen mukaan se auttaa alentamaan raskaan tietojenkäsittelyn ympäristövaikutuksia eikä se vahingoita elektroniikkaa tai esimerkiksi paperia .
Tilaa vievän tavanomaisen jäähdytysjärjestelmän poistaminen vähentää laitteen tilantarpeen yhteen kymmenesosaan .
Laite tarvitsee toimintalämpötilan ylläpitämiseen vain viisi prosenttia ilmajäähdytteisen koneen energiasta .
Novec-neste viilennetään erillisen vesijäähdytysjärjestelmän avulla .
Yksi suoraa nestejäähdytystä käyttävä supertietokone on jo toiminnassa .
Toista ollaan rakentamassa Naval Research Laboratoryn , Lawrence Berkeley National Labin ja Schneider Electricin APC:n yhteiskäyttöön .
