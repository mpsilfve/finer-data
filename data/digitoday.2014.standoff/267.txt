Android ja Windows Phone kasvavat älypuhelimissa
Googlen Androidille ei näytä löytyvän vastusta älypuhelinten käyttöjärjestelmämarkkinoilla .
Se syö Applen eväitä , ja Microsoftin ja Nokian osuuden kasvu on vaisua .
Kantar Worldpanelin mukaan joulukuussa päättyvän kolmen kuukauden myyntiluvuissa Android otti Euroopan viiden maan markkinoilla yli kahden kolmasosan osuuden , Kiinassa yli kolmen neljäsosan osuuden ja Yhdysvalloissakin se ohitti Applen ja otti yli 50 prosenttia markkinasta .
Windows Phone onnistui kasvamaan kaikilla kolmella alueella , mutta vain Euroopan viiden maan markkinoilla kasvu jatkui kunnolla ja sen osuus oli 10,3 prosenttia , kun se vuotta aikaisemmin oli 5,6 prosenttia .
Euroopassa Kantar on koonnut luvut Britanniasta , Espanjasta , Italiasta , Ranskasta ja Saksasta .
Yhdysvalloissa Windows Phonen markkinaosuus nousi vuodessa 2,4 prosentista 4,3 prosenttiin .
Kiinassa luvut ovat vielä vaatimattomammat .
0,9 prosentin osuus kasvoi 1,1 prosenttiin .
Apple iOS menetti Yhdysvalloissa 5,8 prosenttiyksikköä , EU5:ssä 5,2 ja Kiinassa 2,2 prosenttiyksikköä .
Applen vahvin alue on Japani , jossa iOS:n markkinaosuus vuoden viimeisellä neljänneksellä oli 68,7 prosenttia .
Applen tulo maan suurimman matkapuhelinoperaattorin NTT Docomon myyntiin oli menestys .
Docomon älypuhelimista iPhonet valtasivat 58,1 prosentin osuuden .
Softbankilla tuo osuus on 91,7 prosenttia ja AU KDDI:llakin 63,7 prosenttia .
Kiinassa paikalliset valmistajat ovat yhä vahvempia .
Xiaomin puhelimissa käytetään Androidia , mutta myös muita käyttöjärjestelmiä .
Xiaomin myynti ohitti Applen ja Samsungin myynnin .
Androidin valta kasvaa älypuhelinmarkkinoilla
