Samsungin lakimiehet ahkeroivat : Sopu Ericssonin kanssa
Ericsson ilmoitti maanantaina , että se on päässyt patenttikiistassa sopuun Samsungin kanssa .
Samsung on juuri kertonut laajasta patenttiyhteistyöstä Googlen kanssa .
Marraskuussa Samsung ja Nokia pääsivät periaatteessa sopimukseen matkapuhelinpatenttien lisensseistä .
Maailman suurin verkkolaitetoimittaja Ericsson ilmoitti tehneensä ristiinlisensiointisopimuksen Samsungin kanssa .
Se päättää vuodesta 2012 vireillä olleet oikeusriidat ja tuottaa Ericssonille kertakorvauksena 475 miljoonaa euroa , jotka Ericsson kirjaa neljännen vuosineljänneksen liikevaihtoon .
Liikevoitto kasvaa 375 miljoonalla eurolla .
Monivuotinen sopimus alkoi tuottaa jatkuvia maksuja Ericssonille tämän vuoden alusta lähtien .
Uutistoimisto Reutersin mukaan sovusta ilmoittanut Ericssonin aineettoman omaisuuden yksikön johtaja Kasim Alfalahi ei kertonut , kuinka pitkään Samsungin kanssa tehtävä sopimus on voimassa , mutta yleensä patenttisopimukset kestävät neljästä seitsemään vuotta .
Ericsson sijoittaa vuosittain noin 30 miljardia kruunua , eli 3,4 miljardia euroa , tutkimukseen ja tuotekehitykseen .
Samsung näyttää hakevan sopua patenttiasioissa ainakin muiden kuin Applen kanssa .
Marraskuussa Nokia ja Samsung ilmoittivat jatkavansa viidellä vuodella kännykkäpatenttisopimusta , joka oli raukeamassa vuoden vaihteessa .
Vain korvausten suuruus jäi sopimatta .
Sen ratkaiseminen siirrettiin välimiesoikeudelle , Cnet kirjoitti .
