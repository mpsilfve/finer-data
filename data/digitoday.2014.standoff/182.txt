Seuraavaa Windows-päivitystä veikataan syyskuulle
Uusi tieto on linjassa Microsoftin ilmoituksen kanssa , että Windows saa vielä toisenkin päivityksen tänä vuonna .
Windows-vuotaja Wzor kertoo , että Windows 8.1:n seuraava suurempi päivitys , todennäköisesti Windows 8.2 tai Windows 8.1 Update 2 , on tulossa tämän syksyn kuluessa .
Asiasta uutisoi Softpedia .
Microsoft on luonnollisesti asiasta vaitonainen , mutta Build 2014 -tapahtumassa puhunut Terry Myerson vahvisti yhtiön suunnittelevan erään keskeisen käyttöliittymäkomponentin paluuta : Käynnistä-valikon .
Myerson jopa esitteli uutta , modernisoitua Käynnistä-valikkoa yleisölle , mutta valikko ei ehtinyt mukaan Windows 8.1 Updateen , sillä se ei ole vielä valmis .
Microsoftin näkemys uudesta Käynnistä-valikosta yhdistelee uutta ja vanhaa .
Tavallisten win32-sovellusten lisäksi valikko sisältäisi myös uusia Modern UI:n käyttötiiliä ja tehokkaan hakutoiminnon , joka etsii kiintolevyn lisäksi tietoa myös verkosta .
Taustatekniikkana toimisi Microsoftin oma Bing-hakukone .
Huhujen mukaan Käynnistä-valikko tulisi kuitenkin saataville vain laitteisiin , joissa ei ole kosketuskäyttömahdollisuutta .
