Testissä Samsung Gear Fit — ensimmäinen älyranneke , jonka ostoa kannattaaharkita
Hei , se on älykello .
Ja hei , se on ihan fiksukin !
Missä koira oikein on haudattuna ?
Älykellon pitäisi olla tämän vuoden joululahja ja kuluttajaelektroniikan myynnin pelastus .
Toistaiseksi ei ole vielä siltä näyttänyt .
Tähänastiset älykellot ovat olleet rohjoja möhkäleitä , jotka sopivat esteettisesti yhteen lähinnä kultaketjun ja avobemarin kanssa .
Siistejä ja vaatimattomia älyrannekkeita ei ole juuri nähty .
Gear Fitillä Samsung lähestyy älykelloa " vähemmän on enemmän " -kulmasta .
Vaikka yhtiöllä on tarjolla myös romuluisia Galaxy Gear -kelloja , nyt ne saavat rinnalleen fiksunnäköisen vaihtoehdon .
Nimensä mukaisesti Gear Fit on urheilurannekkeena markkinoitava vimpain .
Siinä on sisäänrakennettuna askel- sekä sykemittari ja sitä voi käyttää niin kävelyn , vaeltamisen , juoksun kuin pyöräilynkin seurantaan .
Laitteen käyttöönotto ei ollut tanssia ruusuilla .
Tai oli , jos ruusun piikit lasketaan .
Bluetooth-paritus Galaxy S5:n kanssa ei tahtonut onnistua millään .
Laitteet kyllä tunnistivat toisensa , mutta varsinainen yhteys syntyi vasta runsaan varttitunnin ja keskivahvan kiroilun jälkeen .
Sitten Fit asettui kiltisti ruotuun , latasi uusimmat päivitykset ja alkoi toimia ihmisiksi .
Sitten käyttämään
Fitin ranneke on muoviseosta ja tuntuu kohtuullisen hyvältä .
Laitteelta voi lukea myös Facebook- ja Twitter-päivitykset sekä sähköpostit .
Tämän fiksuus on asia erikseen , sillä pitkien sepustusten lukeminen pikku ruudulta on melkoista nyhertämistä .
Älykkäämpää on ohjelmoida ranneke antamaan värinähälytys viesteistä ja lukea ne puhelimesta .
Myös muiden Android-sovellusten antamat ilmoitukset voi ohjata Fitiin .
Se tärkein asia , eli rannekkeen käytettävyys , on hämmästyttävän hyvä .
1,84-tuumainen kaartuva näyttö on laadukas , ja laite tottelee pyyhkäisyohjausta .
Valikot ovat loogisia ja helppokäyttöisiä .
Kellonäkymää ja taustakuvaa pääsee valitsemaan monista vaihtoehdoista .
Plussaa tulee veden- ja pölynkestävyydestä .
Koukuttavin ominaisuus rannekkeessa on askelmittari .
Sillä saa laadittua itselleen näppärästi päivätavoitteet , ja Fit antaa väliaikatietoja etenemisestä .
Myös sykemittarista on iloa , mutta sen tietojen oikeellisuudesta on vaikea sanoa mitään ehdotonta .
Sen ero on noin 5 bpm ( iskua minuutissa ) Galaxy S5:een verrattuna .
Ranteesta lienee kuitenkin helpompi saada oikea syke kuin sormenpäästä , josta Galaxy S5 sen mittaa .
Fitin lataaminen vaatii kelloon kiinnitettävän klipsin ja siihen kiinnittyvän latauspiuhan .
Kello kestää käyttöä kolmisen päivää ennen hyytymistä .
Syty , näyttö , syty syty
Eniten toivomisen varaa jää rannekkeen eloon herättämisessä vilkaisueleellä .
Valon pitäisi syttyä , kun rannetta ja käsivartta kääntää kasvoja kohti .
Tämä on kuitenkin helpommin sanottu ja tehty ja toistuva käden nykiminen edestakaisin julkisissa kulkuvälineissä saa ihmisten päät kääntymään .
Pienemmän sosiaalisen itsemurhan tie on napsauttaa kevyesti laitteen nappia ja tarkistaa siten , paljonko kello on .
Fit saa risuja yhteensopivuudesta .
Samsung ei edellekään salli sekakäyttöä , joten ranneke toimii vain Galaxyjen kanssa .
Yhteensopivien laitteiden listaa on laajennettu , ja ranneke toimii myös Galaxy 3:a uudempien Galaxyjen ja Notejen kanssa .
Gear Fit on oikein onnistunut laite .
Se on selkeästi riisutumpi laite kuin samoihin aikoihin julkaistu Gear 2 -älykello , mikä näkyy muun muassa kameran puutteena .
Vaihdossa saadaan kuitenkin laite , jota kehtaa näyttää ihmisille .
Se ei ole yksityisyydestään tarkan ihmisen laite .
Samsungin urheilusovellus kyselee aluksi reilusti käyttäjän tietoja , eikä saisi hirveästi valehdella , jos ei halua vääristyneitä tuloksia .
Tiedot menevät kuitenkin Samsungin tietokantoihin .
Laitteen hinta heittelee runsaan kahden sadan ja 250 euron välissä .
Se on ihan perusteltu hinta , jos suorituksen mittaileminen lenkkipolulla kohentaa lopputulosta .
Jos taas laitteessa miellyttää enemmän näyttö- kuin käyttöarvo , kannattaa harkita toisenkin kerran ennen ostopäätöstä .
