Blackberryn BBM-johtaja otti hatkat
Kanadalainen älypuhelinyritys Blackberry on menettänyt avainjohtajan .
Andrew Bocking , joka on vastannut yrityksen ainoasta kasvavasta osasta , BBM-viestintäratkaisusta , on jättänyt yrityksen .
Blackberry on vahvistanut Andrew Bockingin lähdön , mutta asiasta ei ole annettu mitään muuta tietoa .
Bockingin lähdön toi julkisuuteen BGR .
Sen omista lähteistä saamat tiedot lähdön syistä ovat ristiriitaisia .
Yhden mukaan Bocking sai potkut , ja koko BBM-ryhmä runtataan yhteen yritysyksikön kanssa .
Saman lähteen mukaan Bocking oli tyytymätön Blackberryyn kokonaisuutena ja otti omaan käyttöönsä Android-puhelimen .
Toisen lähteen mukaan Bockingia ei missään tapauksessa erotettu , vaan kilpailija kalasti hänet ja hän jättää suuren aukon jälkeensä .
Blackberryn uudestisyntymän johtajaksi palkattu toimitusjohtaja John Chen ilmoitti , että BBM-yksikkö siirtyy yritysyksikön johtajan John Simsin alaisuuteen , mutta sitä ei hajoteta .
Asiasta uutisoi myös Cnet .
Vuoden lopulla Blackberryn jättivät muun muassa maailmanlaajuisesta myynnistä vastannut Rick Costanzo ja Chris Wormald , joka on vetänyt Blackberryn aktiivista yritysostopolitiikkaa .
