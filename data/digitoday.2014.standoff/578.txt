123456 , password ... — kurjassa salasanalistassa piilee toivon pilkahdus
Ihmiset turvautuvat tyhmiin salasanoihin , se tiedetään .
Tärkeämpää on tietää , kuinka moni niitä todella käyttää .
SplashData julkaisi vuotuisen listansa yleisimmistä ja siten huonoimmista sal asanoista .
Kuten edellisvuonna , vuonna 2014 suosituin salasana oli 123456 .
Password piti paikkansa kakkosena .
12345 sen sijaan teki huiman 17 sijan hyppäyksen kolmanneksi .
25 salasanan listalla on myös uutuuksia kuten baseball , dragon ja football .
Pikkutuhmaa vitsailua , mutta ei juurikaan tietoturvaa , tarjoaa niin ikään uusi 696969 .
Lista on koostettu viime vuoden aikana vuotaneista 3,3 miljoonasta salasanasta , jotka kuuluivat lähinnä pohjoisamerikkalaisille ja länsieurooppalaisille .
Tällaisia listoja lukiessa alkaa helposti kauhistella , kuinka hölmöjä valintoja ihmiset tekevät omassa tietoturvassaan vielä kaikkien julkisuudessa olleiden jättimäisten tietomurtojen jälkeenkin .
Mutta samalla voi unohtua se , mitä pinnan alla tapahtuu .
On helppo sanoa , mikä on yleisin salasana , mutta enemmän kertoo se , kuinka moni sitä käyttää ja mihin suuntaan kehitys on menossa .
Valitettavasti SplashData ei kerro salasanakohtaisia lukuja , mutta jotain kuitenkin .
Tiedotteessa lainataan tietoturva-asiantuntija Mark Burnettia , joka löytää salasanakurimuksesta hopeareunuksen .
– Hyvä uutinen on se , että yhä useampi näyttää siirtyvän pois näistä yleisimmistä salasanoista .
Vuonna 2014 yleisimmät 25 salasanaa edustivat noin 2,2 prosenttia paljastuneista salasanoista .
Vaikka se on yhä pelottavaa , se on alin prosenttiluku ... jonka olen nähnyt viimeaikaisissa tutkimuksissa , Burnett toteaa .
Yleisimmät salasanat 2014
1. 123456 2. password 3. 12345 4. 12345678 5. qwerty 6. 1234567890 7. 1234 8. baseball 9. dragon 10. football 11. 1234567 12. monkey 13. letmein 14. abc123 15. 111111 16. mustang 17. access 18. shadow 19. master 20. michael 21. superman 22. 696969 23. 123123 24. batman 25. trustno1
Lähde : SplashData
