Tablettikaupassa myllertää — iPadit jäivät jalkoihin
Taulutietokoneiden toimittajat kokivat karun herätyksen unenomaisen joulumyynnin jälkeen .
Tammi-maalikuussa tabletteja myytiin 36 prosenttia vähemmän kuin loka-joulukuussa .
Taulutietokoneiden ja kaksikäyttöisten , myös tableteiksi muuntuvien hybridilaitteiden myyntiluvuissa ei ole hurraamista myöskään , vaikka niitä verrataan vuoden 2013 alkukauteen , sillä 50,4 miljoonan toimitetun laitteen määrä merkitsee vain 3,9 prosentin kasvua .
Paikallaan polkeva myynti ei tarkoita sitä , etteikö alalla tapahtuisi mitään , markkinatutkimusyritys IDC:n luvuista selviää .
Sisäiset muutokset ovat aika hurjia .
Amazonin viime vuonna loistaneiden Fire-laitteiden menekki kutistui lähes puoleen .
Levono puolestaan kasvatti toimitusmääränsä yli kolmikertaisiksi .
Kappalemääräisesti suurimmat muutokset tapahtuivat kahden valtatoimittajan kohdalla .
Applen iPadien toimitusmäärä laski viime vuoden tammi–maaliskuuhun verrattuna 16 prosenttia ja sen markkinaosuus kutistui 40,2 prosentista 32,5 prosenttiin .
Samsungin kappaletoimitukset nousivat 32 prosenttia ja sen markkinaosuus nousi 17,5 prosentista 22,3 prosenttiin .
Yhteensä niiden markkinaosuus nousee 54,7 prosenttiin .
Keskinäiset muutokset edeltävältä kolmikuukautiskaudelta eivät olleet yhtä dramaattisia .
Applen markkinaosuus loka–joulukuussa oli 33,2 prosenttia .
Samsungin osuus samaan aikaan oli 17,2 prosenttia .
Samsung ajaa vauhdilla kiinni Applen tabletien etumatkaa
