Internetin puolueettomuus valuu rahakkaille ilman uusia sääntöjäkin
Netflix , joka on ilmoittautunut internetin puolueettomuuden kannattajien eturiviin , on antautunut Yhdysvaltain suuriin teleoperaattoreihin kuuluvalle Verizonille .
Netflix suostuu maksamaan operaattorille ylimääräistä yhteyksien nopeuttamisesta .
Videoiden suoratoistopalvelu Netflix ja Verizon ilmoittivat maanantaina sopimuksesta , joka nopeuttaa Netflixin tilaajien videostriimausyhteyksiä .
Sopimuksen hinnasta ei kerrottu julkisuuteen .
Aikaisemmin Netflix taipui Yhdysvaltain suurimman kaapelioperaattorin Comcastin vaatimuksiin korvauksista nettiyhteyksien nopeuttamiseksi .
Netflixin tilaajien yhteydet nopeutuivatkin 50 prosentilla sopimuksen jälkeen .
Sekä Verizon että Comcast ovat keskeisessä asemassa amerikkalaisessa väännössä internetin neutraliteetista , josta maan viestintäviranomaisen FCC:n komissio tekee uuden esityksen 15. toukokuuta .
FCC menetti oikeutensa määrä internetin puolueettomuudesta Verizonin nostamassa oikeusjutussa .
Comcast on puolestaan ostamassa toista kaapelioperaattoria , Time Warner Cablea ja ottamassa yhä suuremman roolin maan internet- ja viihde- ja viestintäsektorilla .
Netflixin tekemissä sopimuksissa toteutuu FCC:n puheenjohtajan Tom Wheelerin komission eteen tuoma sopimusesitys , jossa operaattoreiden sallitaan rakentaa nopeampia liikennekaistoja eniten maksaville .
Lopputulos muistuttaa amerikkalaisten matkapuhelinoperaattorien suosimaa toimintamallia , jossa sekä soittaja että soiton vastaanottaja maksavat .
