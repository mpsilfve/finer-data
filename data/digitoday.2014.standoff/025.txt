Applen puhelinmyynti petti — Kalliita puhelimia jo tarpeeksi
Apple myi iPhone-puhelimia ennätysmäärän viime vuoden lopussa , mutta se ei riittänyt .
Markkinoilla pelätään yhtiön tuloksen antavan viitteitä iPhonen vetovoiman hiipumisesta .
Teknologiajätti Apple myi joulukuun lopussa päättyneellä neljänneksellä ennätysmäärät iPhone-älypuhelimia ja iPad-laitteita .
Puhelinten myyntimäärä jäi kuitenkin jälkeen analyytikoiden odotuksista , ja markkinoilla pelättiin tuloksen enteilevän , että Applen lippulaivatuote iPhone alkaa menettää vetovoimaansa kilpailijoihinsa verrattuna .
Apple sai kaupaksi tärkeän joulunajan sisältäneellä neljänneksellä 51 miljoonaa iPhonea eli enemmän kuin koskaan aiemmin .
Analyytikot olivat kuitenkin odottaneet 54,7 miljoonaa myytyä laitetta , uutistoimisto Bloomberg kertoi .
IPadeja yhtiö myi 26 miljoonaa kappaletta .
– Markkinan kallein yläpää alkaa olla kypsä .
Applen täytyisi pohtia lähestymistapaansa uudelleen , arvioi analyytikko Van Baker Gartnerilta Bloombergille .
Liikevaihtoennakko tälle neljännekselle pettymys
Applen ensimmäisen neljänneksen liikevaihto ylitti analyytikoiden odotukset ja kasvoi 5,7 prosenttia 57,6 miljardiin dollariin eli runsaaseen 42 miljardiin euroon .
Tulos pysyi kutakuinkin edellisvuoden vastaavan ajan tasolla ollen 13,1 miljardia dollaria eli vajaat kymmenen miljardi euroa .
Osaketta kohden tulosta kertyi 14,50 dollaria vuodentakaiseen 13,81 dollariin verrattuna .
Meneillään olevan toisen neljänneksen tulokseksi Apple ennakoi 42–44 miljardia dollaria .
Analyytikoiden ennuste on tätä korkeampi , 46,1 dollaria .
Applen osake laski jälkikaupankäynnissä 9,1 prosenttia tuloksen julkistamisen jälkeen .
