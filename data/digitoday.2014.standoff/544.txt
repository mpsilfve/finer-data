Poistitko Flashin ?
Jos et , tee tämä
Adobe julkaisi hätäkorjauksen Flash Playeriin .
Nyt käyttäjien on syytä tarkistaa , että se on asentunut tietokoneelle .
Hyvin laajasti käytetyssä Flash Playerissa oli haavoittuvuus , jota ehdittiin käyttää hyökkäyksissä ennen korjauksen saapumista .
Nyt sellainen on kuitenkin jaossa , Viestintävirasto kertoo , ja asetuksista riippuen paikkaus voi olla jo asentunut .
Lainataksemme vinkkiä äskettäisestä uutisesta koskien edellistä Flash-aukkoa , Windows-tietokoneen tilanteen voi tarkistaa näin :
Version voi tarkistaa Windows 7:ssä valitsemalla Aloitus > Ohjauspaneeli > Flash Player > Lisäasetukset-välilehti .
Versionumero kerrotaan näkymän Päivitykset-osiossa .
Windows 8.1:ssä Flashin voi käynnistää esimerkiksi klikkaamalla aloitusnappia hiiren oikealla painikkeella , valitsemalla Etsi ja kirjoittamalla hakukenttään " flash " .
Sen pitäisi tuottaa Flashin kuvake , jota klikkaamalla ohjelma käynnistyy .
Adobe antaa myös lisää ohjeita .
Jos ruudulle ilmestyy viesti Flash Playerin vanhentumisesta tai uuden version saatavuudesta , oman tilanteensa voi selvittää vierailemalla Flash Player Help -sivulla .
Siellä voi klikata " Check Now " -nappia , mikä tarjoaa tiedot oman Flash Player -asennuksen tilanteesta .
Tosin jostain syystä tuon napin painaminen ei ilmeisesti aina toimi kunnolla .
Voi käydä niin , että onnitteluteksti Flashin ajantasaisuudesta jää näkymättä , vaikka viimeisin päivitys olisi asennettu .
Viestintävirasto kehottaa harkitsemaan vakavasti koko Flash Playerin poistamista koneelta .
