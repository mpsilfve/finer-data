Google Fiber pelottaa ?
AT&T avasi kilpailevan gigayhteyden KansasCityssä
Googlen hiljakseen amerikkalaiskaupunkeihin levittämä , valokuituun perustuva supernopea internetyhteys pelottaa perinteisiä teleoperaattoreita .
AT&T ryhtyi tarjoamaan omaa kuitupalveluaan Kansas Cityssä , joka on tunnettu Googlen Fiberin ensiasennuksesta .
AT&T tarjoaa omaa GigaPower-palveluaan Kansas Cityssä sekä Missourin että Kansasin puolella .
Se on hinnoitellut palvelun samaan kuin Google , 70 dollaria kuukaudessa mainosten kanssa ja 99 dollaria ilman mainoksia .
AT&T:llä on kuitenkin etulyöntiasema Googleen nähden .
Se voi käyttää olemassa olevia verkkojaan ja se pääsee myös muutamille alueille , joihin Googlella ei ole asiaa kaupungin määräysten vuoksi , Engadget kirjoitti .
Esimerkiksi Leawoodissa Google ei voi ripustaa omaa kaapeliaan paikallisiin pylväisiin .
AT&T ei toki ole rynnännyt kaikkiin Google Fiber -kaupunkeihin , mutta on selvää , että Kansas Cityssä se haluaa estää kilpailijaa sementoimasta asemiaan .
