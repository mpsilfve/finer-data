Applen auto : Ei vain sähköä , vaan myös älyä ?
Reuters täydensi viikonlopun autouutisia esittämällä , että Applen mahdollinen ajoneuvo osaa kenties ajaa itse itseään .
Applen veikataan haastavan Teslan sähköautolla samalla , kun Tesla on ryöstänyt Applesta riveihinsä useita työntekijöitä .
Mutta käykö Apple myös Googlen kimppuun ?
Google on jo vuosia testannut itsestään ajavia robottiautoja , ja uutistoimisto Reutersin mukaan Apple ei pelkästään työstä sähköautoa , vaan pohtii myös robottiautojen potentiaalia .
Asiasta kertoi autoalan nimettömänä pysyttelevä konkari .
Lähteen mukaan Apple haluaa tehdä koko paketin , ei esimerkiksi pelkkää softaa .
Eikä Apple ilmeisesti halua paljoa apua nykyisiltä autovalmistajilta .
Silti keskusteluja ilmeisesti käydään Applen ja autovalmistajien asiantuntijoiden kesken .
Kokonaisen auton suunnittelu ja valmistus olisi huomattava operaatio jopa Applen kaltaiselle teknologiayritykselle .
Toisaalta suunnitelmat edes jonkinlaisesta autosta eivät yllättäisi , sillä sellaisesta puhuttiin iCar-nimellä jo ainakin vuonna 2007 .
Tällä hetkellä Apple on jo monen auton kyydissä CarPlay-ohjelmistollaan .
