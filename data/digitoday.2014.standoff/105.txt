Linux-version lataussivu pyysi lahjoitusta — soppa oli heti valmis
Elementary OS:n rahankeruu sai tylyn vastaanoton Linux-käyttäjiltä .
Aivan alkuun tehtäköön selväksi , että suosittu Elementary OS on yhä ladattavissa ilmaiseksi , siitäkin huolimatta , että sen betaversion lataussivulle on ilmestynyt lahjoituspainike .
Asiasta kertoneen Softpedian mukaan Elementary OS:n kehitystiimi on muuttanut lataussivustoa siten , että ladattaessa Freya-version toista betaversiota , ehdottaa sivusto 25 dollarin lahjoituksen tekemistä .
Summa on kuitenkin mahdollista muuttaa nollaan käyttöjärjestelmän lataamiseksi ilmaiseksi .
Vähemmän yllättäen Elementary OS:n kehitystiimin lahjoitustempaus on nostattanut raivon Linux-yhteisössä erityisesti Redditin foorumeilla .
Linux-yhteisöä hiertää erityisesti se , että Elementary OS:n kehitystiimin mukaan ihmisten ei pidä aina olettaa , että he saavat kaiken ilmaiseksi .
Tiimin mukaan Elementary OS:n kehityskustannukset ovat korkeat ja siksi he toivovat projektille vapaaehtoisia lahjoituksia .
Koska ilmaisia lounaita ei ole , maksaa Linux-jakelun kehityksestä aina joku .
Yleensä ei kuitenkaan loppukäyttäjä .
Elementary OS Freyan toisen betaversion voi ladata täältä .
Otsikkoa viilattu
