Voiko näin tehdä : Ubisoft poisti pelit ilman varoitusta
Ubisoftin tapa ratkaista väärien aktivointiavaimien ongelma on pelaajien kannalta ongelmallinen .
Onko Ubisoftilla tähän varaa kaikkien bugisten pelijulkaisujen jälkeen ?
Ranskalaisyhtiö on suututtanut eri pelien , kuten Far Cry 4:n , pelaajia viemällä heiltä pelit kokonaan pois .
Nämä pelaajat olivat ostaneet digitaalisesti jaetut kopionsa kolmansilta osapuolilta , eli virallisten kauppojen kuten Steamin ulkopuolelta .
Hinta oli usein selvästi ohjehintaa alempi .
Yhtäkkiä Ubisoft kuitenkin perui pelien aktivointikoodit ja poisti pelit asiakkaiden kirjastoista .
Seurauksena useat pelaajat suuntasivat Ubisoftin foorumille viikonloppuna antaakseen tempauksesta tulikivenkatkuista palautetta .
– Ottakaamme huomioon , että he eivät ilmoittaneet tästä etukäteen eivätkä varoittaneet ketään potentiaalisesta ongelmasta .
Ikään kuin me kaikki olisimme rikollisia , jotka haluavat huijata heitä , Ubisoftin entinen asiakas slump3r kirjoittaa foorumilla .
Asiasta uutisoi muun muassa Eurogamer , joka sai Ubisoftilta lausunnon .
Sen mukaan aktivointiavaimet peruttiin , koska ne oli alun perin hankittu petollisin keinoin .
Asiaa ei täsmennetty , mutta kyse saattaa olla avainten ostamisesta väärillä luottokorteilla ennen kuin avaimet myytiin eteenpäin loppuasiakkaille .
Mutta jos tästä on kysymys , on varsin arveluttavaa , että Ubisoft rankaisee siitä pelaajia .
Etenkin , kun monien silmissä Ubisoft on se varsinainen rikollinen , kun se myy pelaajille keskeneräisiä tekeleitä esimerkiksi Assassin's Creed Unityn malliin .
Ubisoftin neuvo pelaajille on ottaa yhteyttä avaimia myyneisiin kauppoihin .
Petoksen alkuperää tutkitaan , ja pelaajille luvataan tietoa heti , kun sitä on saatavilla .
