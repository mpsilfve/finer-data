Aloittiko Apple bitcoin-puhdistuksen ?
Kehittäjä ihmettelee sovelluksensapoistoa
Teknologiayhtiö Apple on poistanut virtuaalivaluutta bitcoinien lähettämiseen ja vastaanottamiseen tarkoitetun Blockchain-sovelluksen App Store -sovelluskaupastaan .
Asiasta kertoi sovelluksen kehittäjä Blockchain.org info .
Lontoolaisen yrityksen toimitusjohtaja Nicolas Cary sanoo uutistoimisto Bloombergille , että yhtiö sai Applelta sähköpostin , jonka mukaan sovellus vedettiin pois ”ratkaisemattomien ongelmien” takia .
Bitcoin-sovelluksista on tullut suosittuja , mutta samaan aikaan muun muassa Kiina ja Intia ovat asettaneet bitcoinin laillisuuden kyseenalaiseksi .
Apple vaatii , että sovellukset ovat laillisia kaikilla sen toiminta-alueilla .
– Sovellus on ollut sovelluskaupassa kaksi vuotta .
Mitä ihmettä Apple nyt huomasi , jota ei pystytä ratkaisemaan , Cary ihmettelee .
Applen tiedottaja kieltäytyi kommentoimasta asiaa Bloombergille .
Blockchain-sovelluksen avulla käyttäjät voivat tarkistaa bitcoin-saldonsa .
Sen on ladannut 120\_000 käyttäjää .
Apple on vetänyt pois sovelluskaupastaan myös kaksi muuta bitcoin-lompakkosovellusta .
Coinbase-sovellus poistettiin kaupasta marraskuussa .
Sen sijaan Gliph pääsi takaisin sovelluskauppaan sen jälkeen , kun sovelluksesta poistettiin ominaisuus lähettää ja vastaanottaa bitcoineja .
Applen sovelluskaupassa on edelleen useita sovelluksia , joilla voi tarkastella bitcoinin hintakehitystä .
