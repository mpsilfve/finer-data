Lentokone katosi , netin limanuljaskat eivät vieläkään
AirAsian epäilty onnettomuus kelpasi välittömästi varomattomien syötiksi verkossa , The Hacker News kertoo .
Traagiset tai muuten merkittävät maailman tapahtumat saavat verkkorikolliset aina nopeasti liikkeelle tiedonjanoisten kamppaamiseksi haittaohjelmien tai muiden vaarojen sekaan .
Niin tälläkin kertaa .
The Hacker News huomasi sosiaalisessa mediassa viestejä , jotka liittyvät AirAsian sunnuntaina kadonneeseen lentoon Indonesiasta Singaporeen .
Viesteissä väitetään , että lento on löytynyt , ja kaikki matkustajat ovat hengissä .
Tämä on pelkkä huijaus , jolla lukijat yritetään houkutella klikkaamaan verkkolinkkiä .
Se ohjaa klikkaajat haitallisille verkkosivuille .
Rikollisten tavoitteena on varastaa uhrien henkilökohtaisia tietoja , Hacker News kirjoittaa .
Sosiaalisen median viestien lisäksi netissä kannattaa varoa vääriä uutissivuja , joita voi ilmaantua kadonneen lennon tiimoilta .
Samanlaisia huijauksia nähtiin muun muassa Malaysia Airlinesin lennon kadottua viime maaliskuussa .
