Googlen kääntäjä sai uusia ominaisuuksia
Googlen kääntäjäsovelluksen uusi versio tulee levitykseen tänään .
Uudistus tuo lisää vauhtia ja sujuvuutta .
Toivottavasti myös sen suomen kieli paranee , sillä luottaminen nykyisiin kääntämistuloksiin johtaa varmasti vaarallisiin tilanteisiin .
Google Translaten uusi versio Android- ja iOS-laittesiin julkistettiin keskiviikkona ja sen laaja jakelu käynnistyi tänään .
Se kääntää reaaliajassa sekä puhetta että monen eri kielen kirjoitusmerkkejä .
Se osaa kääntää kylttejä myös ilman verkkoyhteyttä , mikä pitää monen matkailijan puhelinlaskun kurissa .
Kylttien kääntäminen tapahtuu osoittamalla kylttejä sovelluksen sisällä puhelimen kameralla .
Asiasta kirjoittanut Techcrunch kehui mobiilisovellusta uskomattomaksi .
Se ylisti erityisesti sovelluksen kykyä toimia reaaliaikaisena tulkkina kahden ihmisen välisessä keskustelussa .
Mikrofonin klikkauksen jälkeen sovellus päättelee käytettävän kielen ja keskustelu voi alkaa .
Sovellus muuttaa kuulemansa puheen tekstiksi ja kääntää sen samalla tulkattavan kielen tekstiksi .
Uusi , joustavampi ja nopeampi sovellusversio kääntää puhetta ensin vain englannista saksaksi tai päivänvastoin .
Muita alussa tuettuja kieliä ovat ranska , italia , portugali , venäjä ja espanja .
Google lupaa kielivalikoiman laajenevan .
Google kertoi uuden version julkistuksen yhteydessä , että sen käännöspalvelua käyttää kuukausittain 500 miljoonaa ihmistä .
Käännöksiä tehdään joka päivä yli miljardi kappaletta .
Google hankki käännösteknologian ostamalla Word Lens - startup-yrityksen .
Google Translaten olemassa oleva versio tukee Android-puhelimessa myös suomen kieltä , mutta se ei ymmärrä suomea kovin hyvin .
Puhuttua englantia se ymmärtää erinomaisesti , mutta kääntämisen kanssa on niin ja näin .
Korjattu yrityksen nimi World Lens muotoon Word Lens .
