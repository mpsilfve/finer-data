60\_000 piilaaksolaista penää rahaa Googlelta ja muilta jäteiltä
Yhdysvaltain teknologiakeskittymän Piilaakson työntekijät ovat saaneet luvan ryhmäkanteeseen , jossa ne syyttävät teknoyhtiöitä tulonmenetyksistä .
Noin 60\_000 työntekijää sain myöhään tiistaina Kalifornian valitustuomioistuimelta luvan nostaa palkkoja koskevan kartellisyytteen useita teknojättejä , kuten Applea ja Googlea vastaan .
Yhtiöt ovat joukkokanteen mukaan rikkoneet kahta kilpailulakia , koska ne ovat sopineet yhdessä jättävänsä toistensa työntekijät rauhaan uutta työvoimaa rekrytoidessaan .
Näin ne olisivat alentaneet palkkatasoa sopimalla keskenään .
Syytökset juontuvat vuoteen 2011 , jolloin viisi ohjelmistosuunnittelijaa vei teknologiayhtiöitä oikeuteen siitä , että nämä olivat sopineet salassa , etteivät kalastele toistensa työntekijöitä .
Applen ja Googlen lisäksi vehkeilyyn on yhdistetty ohjelmistoyhtiö Adobe Systemsin ja puolijohdevalmistaja Intelin tapaisia yhtiöitä .
Kilpailu parhaasta työvoimasta on kovaa Piilaaksossa , ja terävimpiä aivoja houkutellaan suurilla palkoilla .
Teknologiayhtiöiden mukaan oikeudenkäynti saattaa tuottaa niille jopa yhdeksän miljardin dollarin tappiot .
Yhtiöt eivät tuoreeltaan kommentoineet joukkokannetta uutistoimisto Reutersille .
Aiemmin yhtiöt ovat sanoneet , että syytökset ovat liian hajanaisia , koska ne kattavat 2\_400 eri ammattinimikettä seitsemässä yhtiössä .
Työntekijät eivät yhtiöiden mukaan ole osoittaneet sopimusten vaikutuksia palkkaukseen .
