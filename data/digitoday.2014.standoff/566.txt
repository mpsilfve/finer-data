Amerikkalaisautoja seurataan valtavalla kameraverkostolla
Yhdysvaltain huumevirasto DEA on rakentanut massiivisen kameraverkoston seuraamaan ajoneuvojen liikennettä .
Huumepoliisin rajatyökaluna alkanut valvonta on levinnyt myös muualle ja muiden poliisivirastojen käyttöön .
Drug Enforcement Agency , DEA , eli liittovaltion huumevirasto aloitti ajoneuvojen seurannan alunperin Yhdysvaltain ja Meksikon välisellä rajalla .
Se on kuitenkin levinnyt myös muualla maahan ja ajoneuvojen rekisterikilpiä tunnistavan järjestelmän keräämä data on myös tallennettu tietokantaan tulevaa käyttöä varten .
Wall Street Journalin mukaan monet kamerat ottavat tunnistettavia kuvia myös autojen kuljettajista ja matkustajista .
Lehden mukaan kyse ei ole pelkästään tietokannan kautta kerättävistä liikkumistiedoista , sillä monet osavaltio- ja paikallispoliisit pääsevät kiinni järjestelmään , jonka avulla ne voivat seurata ajoneuvojen reaaliaikaista liikkumista pääteillä .
Miljooniin amerikkalaisiin kohdistuvan massavakoilun nosti julkisuuteen kansalaisoikeusjärjestö American Civil Liberties Union ( ACLU ) joka sai siitä tietoja Freedom of Information -lain perusteella .
ACLU:n mukaan autojen seurantajärjestelmästä on tihkunut tietoja jo aikaisemmin , mutta sen laajeneminen rajalta koko maan alueelle käy ilmi nyt saaduista asiakirjoista vaikka niistä on mustattu huomattava osa sisältöä .
– Tämä nostaa päivänvaloon vielä uuden tavan , jolla valtion turvallisuuselimet pyrkivät hiljaisesti vahvistamaan omaa valtaansa uuden teknologian avulla , ACLU:n analyytikko Jay Stanley sanoi asiasta kirjoittaneelle Guardianille. .
– Asiakirjat osoittavat , että ohjelma on DEA:n suurhanke , joka antaa mahdollisuuden seurata ihmisten liikkumista ympäri maan .
Viraston toimialue ja rahoitus ovat sellaisia , että liittovaltio pystyy luomaan keskitetyn tietovaraston kaikkien kuljettajien liikkumisesta koko maan alueella – ja DEA näyttää toimivan juuri siihen suuntaan , ACLU arvioi .
Rekisterikilpitietojen pitkäaikainen kerääminen mahdollistaa sellaisen tietokannan luomisen , joka mahdollistaa ihmisten elämän yksityiskohtaisen seuraamisen , ACLU sanoi ja viittasi mahdollisuuteen yhdistää tiedot muuhun seurantadataan .
Sitä on kerätty massiivisella teletietojen urkinnalla ja US Marshals Servicen käyttämien lentokonepohjaisten mobiiliverkkojen valetukiasemilla .
Liittovaltion oikeusministeriön puolusti ohjelmaa sanoen sen noudattavan liittovaltion lakeja .
Sen mukaan siinä ei ole mitään uutta , että DEA käyttää rekisterikilpien lukijoita rikollisten pidättämiseen ja huumausainevirtojen pysäyttämiseen alueilla , joissa huumakauppaa käydään paljon .
