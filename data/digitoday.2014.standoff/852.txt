Google Glass -kuski vältti sakot oikeudessa
Kalifornialainen teknologiayrittäjä sai kumottua tuomioistuimessa liikennesakot , jotka hän sai ajettuaan Googlen virtuaalilasit päässään .
Teknologiayrittäjä Cecilia Abadie on tiettävästi ensimmäinen henkilö , joka on saanut liikennesakot Google Glass -lasien käytöstä .
Kalifornian liikkuva poliisi pysäytti hänet ylinopeudesta , mutta antoi sakot myös siitä , että kuljettajan edessä oli ajamista häiritsevänä kielletty monitori .
Torstaina San Diegon oikeuden tuomari hylkäsi sakot , koska ei ollut mitään näyttöä siitä , että virtuaalilasit olivat päällä ajon aikana .
Tuomari John Blair hylkäsi myös ylinopeussakot , koska asiantuntija ei saapunut oikeuteen vahvistamaan poliisin nopeusmittalaitteen asianmukaista kalibrointia .
Tuomarin mukaan kummastakaan rikkeestä ei esitetty todisteita .
Sakot antanut liikkuvan poliisin mies sanoi oikeudessa , että alun perin hän ei aikonut sakottaa Google Glassin pitämisestä , mutta muutti mielensä , kun Abadie riiteli , että hänellä oli oikeus pitää laseja .
Kalifornian tapaus on ensimmäinen pitkässä ketjussa , jossa vielä riidellään virtuaalilasien käyttöoikeuksista ja niiden rajoituksista .
Muutamissa osavaltioissa on jo tehty lakiesityksiä , joissa virtuaalilasien pitäminen autoa ajaessa kielletään suoraan .
Oikeuden päätöksestä kertoi muun muassa Los Angeles Times .
