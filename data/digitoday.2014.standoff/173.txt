The Pirate Bay teki paluun — vaikka perustaja ei halunnut
Piraattisivustona yleisesti pidetty , mutta hyvin suosittu The Pirate Bay nousi tuhkasta .
The Pirate Bay ajettiin alas 9. joulukuuta viime vuonna , kun viranomaiset tekivät suurratsian palvelua vastaan .
Siitä lähtien The Pirate Bay on ollut alhaalla , joskin toinen suosittu torrent-indeksointipalvelu Isohunt perusti oman versionsa The Pirate Baysta vain viisi päivää ratsian jälkeen .
Eräs The Pirate Bayn perustajista toivoi , että Piraattilahti pysyisi nurin , sillä se oli hänen mukaansa suorittanut tehtävänsä .
The Pirate Bayn piti kuitenkin nousta kuolleista 1. helmikuuta , mutta näemmä sivustolla otettiin hieman ennakkoa .
Sivustoa koristaa nyt Feeniks-lintu perinteisen merirosvolaivan sijasta , ja palvelun uudet ylläpitäjät lupaavat The Pirate Bayhin muutoksia .
Toistaiseksi yhteydenottopainikkeet eivät toimi , mutta torrentit ovat jälleen saatavilla , kertoo asiasta uutisoinut Neowin .
Viimeisin päivitys on kuitenkin 9. joulukuuta , samana päivänä , jolloin viranomaiset iskivät palvelua vastaan .
The Pirate Bay näyttää siis jälleen vetäneen poliisia pidemmän korren .
Kissa ja hiiri -leikki jatkuu .
