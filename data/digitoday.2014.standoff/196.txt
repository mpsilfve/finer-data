Facebook : Kaadoimme itse palvelumme
Facebookin mukaan palvelun kaatoivat vahingossa yhtiön omat insinöörit , eivät hakkerit .
Facebookin mukaan palvelun aamuisen kaatumisen syynä oli yhtiön oma virhe , uutisoi BBC .
— Syynä ei ollut hyökkäys vaan järjestelmiimme tehdyn muutoksen seuraus , kertoi Facebookin edustaja BBC:lle .
Jos Facebookin ilmoitus pitää paikkansa , hakkeriryhmä Lizard Squadin väitteet palvelun kaatamisesta ovat perusteetonta retostelua .
Palvelu kaatui tiistaina Suomen aikaa aamukahdeksan jälkeen ja oli nurin noin 40 minuuttia .
Facebookin mukaan vika on korjattu ja järjestelmät ovat täysin toiminnassa .
Myös monet muut palvelut kärsivät katkoksista .
Facebookin lisäksi poissa pelistä olivat esimerkiksi myös Tinder ja Instagram .
Ainakin Tinderin kaatuminen on seurausta Facebookin virheestä , sillä Facebook ylläpitää myös Tinderin järjestelmiä .
