Ei mikään vitsi : Amazon jatkaa lentorobottien testausta
Verkkokauppajättiläinen kehittää lennokkejaan ahkerasti , vaikka monet leimasivat hankkeen mainostempuksi .
Muistatko vielä Amazon.comin kotiinkuljetukset , jotka oli määrä tehdä lentävillä roboteilla ?
Yhtiö näyttää olevan niiden kanssa ihan vakavissaan .
Pääjohtaja Jeff Bezos korosti jo viime joulukuussa ilmateitse tapahtuvien kuljetusten etuja ja palasi asiaan nyt julkaistussa vuoden 2013 kirjeessään osakkeenomistajille .
– Prime Air -tiimi lentotestaa jo ilma-alustemme viidettä ja kuudetta sukupolvea , ja olemme suunnittelemassa sukupolvia seitsemän ja kahdeksan , Bezos kirjoittaa muun muassa TechCrunchin mukaan .
Myös Prime Airin UKK-sivuilla vakuutetaan edelleen , että kyse ei ole tieteiskuvitelmasta ja , että Yhdysvaltain ilmailuviranomaiset kehittävät aktiivisesti sääntöjä miehittämättömiä lentoaluksia varten .
Tosin se on vain yksi tapa ilmaista , että paljon pitää vielä paiskia töitä ennen kuin Amazonin tai muidenkaan lennokkeja sallitaan ilmatilaan .
Lennokkien uhkana ovat myös uhmakkaat kansalaiset , jotka aikovat turvautua oman käden oikeuteen vempainten tiputtamiseksi .
