Viranomaiset peruvat tietopyyntöjä jos kohteille kerrotaan
Yahoo ja Google ovat julkaisseet tietoja viranomaisilta saamistaan tietojen luovutuspyynnöistä .
Yahoo , joka alkoi kertoa pyynnöistä niiden kohteille , raportoi luovutuspyyntöjen määrän laskeneen puoleen .
Yahoo ryhtyi heinäkuussa kertomaan tietopyyntöjen kohteille pyynnöistä .
Kun se kertoi tästä luovutuspyyntöjen esittäjille , viranomaiset usein peruivat pyyntönsä , New York Times kirjoitti .
Yahoo ei tietenkään voinut kertoa kansallisen turvallisuuden nimissä tehdyistä salaisista tietopyynnöistä niiden kohteeksi joutuneille .
Julkisuuteenkin se saa raportoida niistä vain hyvin epämääräisesti ja pitkällä viiveellä .
Yahoo sai poliisilta ja muilta lainvalvontaviranomaisilta viime vuoden toisella puoliskolla 17 maasta 21\_400 tiedonluovutuspyyntöä , jotka koskivat 32\_500 tiliä .
Niistä kolmannes tuli amerikkalaisviranomaisilta .
Luvussa eivät kuitenkaan ole mukana kansallisen turvallisuuden nimissä lähetetyt pyynnöt tai ulkomaantiedustelua vahtivan tuomioistuimen FISA:n hyväksymät salaiset pyynnöt .
Tällaisia salaisia pyyntöjä Yahoo sai vuoden 2013 ensimmäisellä puoliskolla 0 – 3000 kappaletta , jotka koskivat 30\_000 – 33\_000 tiliä .
Viime vuoden kuuden ensimmäisen kuukauden aikana Yahoo sai viranomaisilta 29\_700 tietopyyntöä , jotka koskivat 62\_800 tiliä .
Salaiset tietopyynnöt ovat mukana tässä luvussa .
Tasaista menoa Googlella
Googlen saamien tiedonluovutuspyyntöjen määrä pysyi tasaisena viime vuoden kummallakin puoliskolla .
Alkuvuodesta viranomaiset esittivät sille 25\_900 tietopyyntöä 42\_500 tilistä .
Loppuvuonna pyyntöjä tuli 27\_500 yhteensä 42\_600 tilistä .
Googlen läpinäkyvyysraportissa ei ole kansallisen turvallisuuden perusteella tehtyjä salaisia luovutuspyyntöjä kummankaan vuosipuoliskon luvuissa .
