Loppu pyöräkolareille ?
Ruotsalaisilta polkupyörän törmäysvaroituslaite
Kolmen ruotsalaisen yrityksen kehittämä turvajärjestelmä suojelee polkupyöräilijöitä liikenneonnettomuuksilta .
Järjestelmä varoittaa sekä autoilijaa että pyöräilijää uhkaavasta törmäyksestä .
Ruotsalaisyritykset Ericsson , Volvo ja POC esittelevät 6. tammikuuta käynnistyvässä suuressa kuluttajaelektroniikkatapahtumassa CES:ssä varoitusjärjestelmän .
Pyöräilijän kypärään kiinnitettävä elektroniikka tuo Volvon tuulilasinäytölle varoituksen lähestyvästä pyöräilijästä , vaikka tämä olisi kulman tai muun näköesteen takana .
Pyöräilijä taas saa varoituksen törmäyskurssilla olevasta autosta kypärän valovilkulla .
Pyöräilykypärän järjestelmä määrittää pyöräilijän sijainnin Stravan tai muiden suosittujen älypuhelinsovellusten avulla .
POCsports kehittää kypäriä , hanskoja , suojalaseja ja turva-asuja pyöräilyyn ja lasketteluun .
Järjestelmä on laajennus Volvon City Safety -järjestelmään , jollainen kuuluu Volvon XC90-mallin vakiovarusteisiin .
Turvajärjestelmä tunnistaa uhkaavan kolarin ja jarruttaa automaattisesti .
Volvon tiedotteessa muistutetaan , että kaikista EU:n alueella kuolemaan johtaneista polkupyöräonnettomuuksista puolet johtui törmäyksestä auton kanssa .
Yhdysvalloissa 50\_000 ihmistä loukkaantuu vuosittain pyöräilyonnettomuuksissa .
Asiasta uutisoi muun muassa FierceWireless .
