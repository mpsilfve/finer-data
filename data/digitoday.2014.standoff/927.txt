Epäilty Playstation-iskijä pidätettiin — taustalla myös erityisenvaarallinen temppu
Poliisi kertoo pidättäneensä Isossa-Britanniassa miehen epäiltynä paitsi joulun Playstation- ja Xbox-hyökkäyksestä , myös toisesta pelottavasta tempauksesta , josta on tullut jonkinlainen ilmiö .
Tiedotteen mukaan Ison-Britannian viranomaiset ottivat perjantaina talteen 18-vuotiaan miehen Southportin kaupungissa .
Häntä epäillään osallisuudesta palvelunestohyökkäykseen , jonka Lizard Squad -ryhmä suoritti Sonyn Playstation Network - ja Microsoftin Xbox Live -pelipalveluja vastaan jouluna .
Poliisi teki yhteistyötä FBI:n kanssa .
Miestä epäillään myös niin sanotusta swattauksesta , jolla voi olla pahimmillaan kohtalokkaat seuraukset uhrille .
Siinä soitetaan Skypen kautta poliisille Yhdysvalloissa ja kerrotaan olemattomasta uhkasta jossakin osoitteessa .
Seurauksena poliisin raskaasti aseistetut Swat-ryhmät ovat tehneet iskuja viattomien koteihin .
Miestä epäillään myös tappouhkausten tekemisestä .
Jo aikaisemmin yksi Lizardin jäseneksi epäilty on pidätetty Britanniassa , mutta hän pääsi vapaaksi takuita vastaan .
Suomessa poliisi on kuulustellut Lizardin suomalaista jäsentä " Ryania " .
Hän on saanut olla toistaiseksi vapaalla jalalla .
Britannian poliisi korostaa , että tutkinta on vasta alkuvaiheissaan , ja paljon työtä on vielä edessä .
