Räpläätkö vimmassa kännykkää ?
Riippuvaisia yhä enemmän
Mobiililaitteista riippuvaisten määrä on vuodessa yli kaksinkertaistunut , tutkimusyhtiön selvitys kertoo .
Asiasta kertoo CNBC .
Maaliskuussa maailmassa oli 176 miljoonaa mobiililaitteista riippuvaista .
Se on reilusti yli kaksi kertaa enemmän kuin vuosi sitten .
Asiaa on tutkinut mobiilidatan tutkimusyhtiö Flurry , jonka tuloksista kertoo CNBC .
Flurry analysoi tietoja noin 500\_000 sovelluksesta 1,3 miljardista eri laitteesta .
Se luokitteli riippuvaisiksi käyttäjät , jotka käynnistivät jonkin sovelluksen yli 60 kertaa päivässä .
Se on kuusi kertaa useammin kuin keskimääräinen käyttäjä .
Flurryn tutkimus ei kertonut , kärsivätkö paljon sovelluksia käyttävät asiasta .
Riippuvaisissa on suunnilleen yhtä paljon miehiä ja naisia .
Kasvava joukko ovat riippuvaiset teinit , opiskelijat ja keski-ikäiset vanhemmat .
– Teinit eivät ole ainoastaan tottuneita mobiililaitteiden käyttäjiä , vaan he olettavat , että laitteet hoitavat melkein minkä hyvänsä tehtävän ja kaikenlaisen kommunikaation , Flurry arvioi CNBC:n mukaan .
Flurry myös tyypitteli keski-ikäisiä mobiiliriippuvaisia .
Kiinnostavaa on , että riippuvaisista 28 prosenttia on 35–54-vuotiaita , mutta kaikista mobiililaitteiden käyttäjistä tämä ryhmä edustaa vain viidennestä .
Riippuvaiset keski-ikäiset naiset ovat tavallisesti äitejä , mobiilipelaajia ja urheiluhulluja .
Miespuoliset keski-ikäiset addiktit puolestaan ovat isiä , pelaajia , shoppailijoita tai autohulluja .
Flurry huomautti , että tuloksia saattaa vääristää se seikka , että monissa perheissä mobiililaitteita käyttää sekaisin koko perhe .
