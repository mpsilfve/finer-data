Kommentti : Mikä oli ensimmäinen Nokiasi ?
Mikä oli ensimmäinen Nokiasi ?
Tähän osaavat useimmat vastata .
Puhelimien varjo on pitkä , ja niin pitääkin olla .
Nokia hallitsi matkapuhelinmarkkinoita vuosikaudet .
Eilispäivän tähteydestäkin on iloa .
Vaikka Nokialla on tuottava bisnes , myös puhelinmenneisyydellä voi tehdä rahaa lisensoimalla se .
Se voi johtaa outoihin tilanteisiin , kun myynnissä on sekä lisenssitablettia ( Nokia N1 ) että aikaisempaa omaa laitetta ( Lumia 2520 ) .
Näissä on se ero , että edellisessä sillä valmistus- ja myyntiriskit jäävät kumppanille .
Jälkimmäisessä Nokia kantoi ne itse , ja turpaanhan siinä tuli .
Nykyinenkin Nokia kilpailee Applen ja Googlen kanssa , mutta näkymättömissä .
Kisaa käydään muun muassa kojelautojen alla , autojen navigointijärjestelmissä .
Se on kasvava ja kannattava markkina — aivan kuten matkapuhelimet aikoinaan .
Nokia vaihtoi maisemaa hyvällä hetkellä .
Minun ensimmäinen Nokiani oli 7110 .
Autojen paikkatietojärjestelmiä tuskin muistellaan samalla tavalla .
