" Itsetuhoutuvasta " Snapchat-selfiestä tuli murhatodiste
Viestin vastaanottaja tallensi kuvan epäillystä murhaajasta ja ammutusta teinistä .
Yhdysvaltalainen 16-vuotias poika on saanut murhasyytteen tämän lähetettyä itsestään selfien ammutun 16-vuotiaan kanssa kaverilleen , kertoo Mashable .
Snapchatin kuvien on tarkoitus olla itsetuhoutuvia , mutta mikään ei estä tallentamasta niitä kuvakaappauksella .
Viestin vastaanottanut epäillyn ystävä tallensi kuvan ja näytti sen äidilleen .
Tämä puolestaan otti yhteyttä poliisiin .
— Poliisi sai haltuunsa kuvan uhrista istumassa tuolissa , ampumahaava kasvoissaan , kertoo todistusaineisto .
Kuvan etualalla näkyi 16-vuotias epäilty ottamassa kuvaa itsestään ja uhrista .
Poliisi löysi kotietsinnässä 9-millisen käsiaseen ja kotelon , minkä jälkeen teini tunnusti teon .
Hän saa syytteen murhasta , Mashable kertoo .
