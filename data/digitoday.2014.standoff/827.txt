Kiinassa nettikatko : Käyttäjät ohjattiin huonoimpaan mahdolliseen paikkaan
Sensuurinestäjä sai valtavasti mainosta , mutta kiistää olleensa nettikatkon takana .
Kiinassa tapahtui tiistaina historiallisen mittava katkos internetin käyttämisessä , lukuisat tiedotusvälineet kertovat .
The Next Webin mukaan jopa kaksi kolmasosaa maan .com-päätteisistä nettiosoitteista saattoi lakata toimimasta ainakin tunniksi .
Muitakin osoitteita lakosi , mutta Kiinan .cn-päätteiset osoitteet toimivat .
Ongelman aikana netin käyttäjät ohjautuivat Kiinan hallituksen kannalta melkeinpä mahdollisimman väärään osoitteeseen .
Nimittäin yhdysvaltalaisen Dynamic Internet Technologyn verkkosivuille .
Kyseinen yritys on erikoistunut auttamaan kiinalaisia maan nettisensuurin kiertämisessä .
Sivusto tosin sulkeutui monilta vierailijoilta , koska valtava liikennemäärä tulkittiin ensin hyökkäykseksi .
Nettikatkon syystä ei ole selvyyttä , mutta Dynamic Internet Technology kiistää osallisuutensa .
Jos kyseessä oli hyökkäys , tekijät onnistuivat jotenkin kiertämään jopa Kiinan nettisensuurista huolehtivan järjestelmän , " suuren palomuurin " .
Dynamic Internet Technologyn verkkosivut on nimittäin normaalisti estetty Kiinassa .
Kiinankielisen Global Timesin haastattelemat asiantuntijat eivät usko , että mahdollinen hyökkäys tuli ylipäätään Yhdysvalloista .
Mutta Kiinan nettisensuuria tarkkaileva GreatFire.org sivuuttaa hyökkäyspuheet .
Sen mukaan kyseessä saattoi olla palomuurin säätämisen yhteydessä tapahtunut tekninen kömmähdys .
