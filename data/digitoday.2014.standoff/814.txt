Älykellojen pioneeri laittoi kellon tikittämään : Mitä on luvassa ?
Pebble laskee päiviä jonkinlaiseen julkistukseen .
Älykellojen markkinoille varhain astunut Pebble laittoi verkkosivuilleen laskurin , jossa uutisen tekohetkellä oli jäljellä noin neljä päivää ja neljä tuntia .
Laskurin syytä ei selvitetä .
Sen yllä oleva piirros kellosta on identtinen Pebblen yhden nykyisen älykellon kanssa , joten piirroskaan ei paljasta paljoa .
Luontevaa on kuvitella , että yli miljoona kelloa toimittanut Pebble on julkistamassa uuden älykellon .
Sellaisia pitäisi yhtiöltä olla luvassa tänä vuonna .
Tosin Pebble ilmoitti aiemmin aikeekseen myös ohjelmistoalustansa täydellisen uudistamisen tänä vuonna .
Sen pitäisi olla jotain aivan muuta , kuin mitä älykelloissa on tähän asti nähty .
Pebblen laskurista kertoi muun muassa Cnet , joka epäilee uuden kellon julkistusta näin aikaisin tänä vuonna .
Pebble kun kertoi sille hiljattain , että kello ja uusi ohjelmisto paljastetaan vasta myöhemmin .
Kiinnostuneet voivat jättää Pebblelle sähköpostiosoitteensa saadakseen tietää uutisista heti , kun ne ovat saatavilla .
