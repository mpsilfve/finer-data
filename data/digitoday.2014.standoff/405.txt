Video laskeutuvasta raketista : Näin sen pitäisi toimia
SpaceX esittelee suunnitelmansa uudelleenkäytettävistä raketeista menevällä videolla , jossa kaikki toimii niin kuin pitääkin .
Elon Muskin SpaceX-yhtiö tähtää uudelleenkäytettäviin avaruusraketteihin rahan ja ympäristön säästämiseksi ja avaruuslentojen tuomiseksi valtavirtaan .
SpaceX on jo ollut erittäin lähellä saada kantoraketin takaisin maahan laukaisun jälkeen , mutta koe epäonnistui aivan viime metreillä .
Uusi koe on luvassa pian .
Sillä välin voi katsella SpaceX:n uutta tietokoneanimaatiota , jossa näytetään tiiviisti ja pumppaavan musiikin tahdissa , kuinka kaiken on tarkoitus tapahtua sitten joskus .
2,5 minuutin videossa ei palauteta maahan ainoastaan päärakettia , vaan myös kaksi apurakettia .
Ne eivät käytä apunaan laskuvarjoja , vaan omia moottoreitaan .
Animaatiossa kaikki näyttää helpolta .
Todellisuudessa raketin ja apurakettien saaminen takaisin maahan uudelleenkäyttöä varten on huomattavan vaikeaa .
Se , että SpaceX on hyvin nuorena yhtiönä jo melkein tehnyt sen , on uskomaton saavutus .
Tammikuinen koe raketin palauttamiseksi merenpäälliselle lautalle epäonnistui vain siksi , että raketin kyydissä ei ollut tarpeeksi hydraulinestettä .
