Microsoft poistaa Apple-rajoituksia : Käsialan tunnistus iPadiin
Microsoft on tuonut käsialan tunnistuksen nyt myös iPadin OneNote-muistilappusovellukseen .
OneNoten Windows-version käyttäjät ovat voineet lisätä käsinkirjoitettuja muistilappuja tai lisähuomautuksia jo vuodesta 2003 lähtien , TechRadar kirjoitti .
Ominaisuuden tuominen iPadille jatkaa Microsoftin viimeaikaista trendiä , jossa sovellukset sovitetaan mahdollisimman moniin laite- ja käyttöjärjestelmäympäristöihin .
Aikaisemmin tällä viikolla Microsoft ilmoitti päivittäneensä iOS-maailman toimisto-ohjelmistonsa niin , että se osaa tallentaa datan myös iCloudiin ja muiden yritysten pilvipalveluihin .
Kynämerkintöjen tekeminen onnistuu nyt OneNote , OneNote for Windows Store , OneNote for Android ja nyt myös OneNote for iPad -sovelluksissa .
OneNote on ladattu App Storesta kymmeniä miljoonia kertoja .
Tablet-käyttäjille tervetullut parannus on kämmenen tunnistus .
Sen avulla käyttäjä voi estää laitetta reagoimasta kosketusnäytölle laitettavaan kämmeneen .
Tämä on erityisen hyödyllinen vasenkätisille , mutta moni oikeakätinenkin piirtäjä tai kirjoittaja tukee padiaan mielellään toisella kädellä .
OneNoten kaikissa versioissa toimii nyt myös optinen tekstin tunnistus , joka kattaa myös aikaisemmin tallennetut liitteet ja kynämerkinnät .
Tämä mahdollistaa hakujen tekemisen kaikista tekstiä sisältävistä tiedostoista .
Microsoftin Office blogissa tehdään suuri numero myös OneNoten tarjoamasta mahdollisuutta käyttää eri värejä merkintöjen tekemiseen .
