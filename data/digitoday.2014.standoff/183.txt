Samsungilla tulipalo : Palveluja pimeni puhelimesta televisioon
Samsungin sunnuntaisella tulipalolla oli yllättävän laajoja vaikutuksia yhtiön eri tuotteiden verkkopalveluihin .
Samsungin asiakkaat kärsivät sunnuntaina useiden tuntien mittaisista yhteysongelmista eri puolilla maailmaa , oli kyse sitten vaikkapa älypuhelimesta tai -televisiosta .
Laitteet esittivät virheviestiä yhteyden epäonnistuessa .
Myös verkko-osoite Samsung.com lakkasi toimimasta .
Ongelmat saatiin korjattua myöhemmin samana päivänä , muun muassa Engadget kertoo .
Syynä oli tulipalo Samsungin Etelä-Koreassa sijaitsevassa datakeskuksessa , jonne yhtiö on varmentanut palvelujaan .
Koko välikohtaus , jossa ei tiettävästi ollut kuolonuhreja , herättää kuitenkin kysymyksen , miten tulipalo Samsungin toissijaisessa datakeskuksessa voi häiritä niin laajasti palveluja , joita ajetaan pääasiallisen ja toisessa paikassa sijaitsevan palvelinkeskuksen avulla .
Samsung on pyytänyt tapahtunutta anteeksi koreankielisessä viestissään .
