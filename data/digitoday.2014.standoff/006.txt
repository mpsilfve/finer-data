61 miljardia ei riitä : Charter yrittää ostaa väkisin Time Warner Cablea
Yhdysvaltain kaapelitelevisioala voi mullistua maanantaina käynnistyneen vihamielisen yritysoston seurauksena .
Charter Communications tuli julkisuuteen ostoaikeillaan sen jälkeen , kun Time Warner Cable oli torjunut sen 61 miljardin dollarin tarjouksen .
Time Warner Cable nimitteli Charterin 61 miljardin tarjousta törkeän riittämättömäksi .
Velanmaksun sisältävä tarjous oli kolmas Time Warner Cablen hylkäämä .
Ostokohde on toistanut , ettei se ole myynnissä .
Mutta se on sanonut myös , että tarjoushinnan olisi oltava 160 dollaria osakkeelta eli kahdeksan kertaa yhtiön tulos ennen korkoja , veroja ja poistoja .
Charter on nostanut tarjoustaan 114 dollarista 127 dollariin ja viimeksi 132,40 dollariin osakkeelta .
Osakekohtaisesta tarjouksesta 83 dollaria oli käteistä ja 49 dollaria maksettaisiin Charterin osakkeilla .
Jos tarjous hyväksyttäisiin näillä ehdoilla , Time Warner Cablen omistajat saisivat 45 prosenttia Charterin osakekannasta .
Charterin markkina-arvo on 14 miljardia ja Time Warner Cablen 34 miljardia dollaria .
Charterin osakkeen arvo arveluttaa , ja mahdollisessa kaupassa Time Warner Cable haluaisi mahdollisimman suuren osan summasta käteisenä , sanoi yhtiön toimitusjohtaja Rob Marcus Financial Timesille .
