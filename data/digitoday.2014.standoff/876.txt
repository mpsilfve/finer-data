Nettipoliisi ottaa kantaa — saako lapsen yksityisviestit lukea ?
Nettipoliisi Marko Forssin mukaan lapsen etu sanelee tilanteen .
Viestejä ei saa kuitenkaan lukea rutiininomaisesti .
Nettipoliisi Marko " Fobba " Forss otti tänään blogissaan kantaa vanhempien oikeuteen lukea lastensa yksityisviestit sosiaalisessa mediassa .
Forssin mukaan lähtökohta on lapsen etu ja se , että viestien väkisin lukeminen on vasta viimeinen vaihtoehto .
Vaikka perustuslaki takaa oikeuden yksityiseen viestintään , ei luottamuksellisen viestin suoja ei ole rajoittamaton .
Tähän on poikkeuksia muun muassa muun muassa yhteiskunnan turvallisuuteen ja kotirauhaan liittyen .
Myös edunvalvojalla on oikeus aukoa päämiehensä kirjeitä ja niihin rinnastettavia viestejä , kun niiden voi päätellä liittyvän edunvalvojan huolehtimiin asioihin .
Forss painotta kuitenkin , ettei viestejä saa lukea rutiininomaisesti .
Ei-hyväksyttävä tilanne on muun muassa 17-vuotiaan viikonloppusuunnitelmien urkkiminen sekä sen tutkiminen , kenen kanssa lapsi viestittelee .
Vastaavasti Forss huomauttaa , että vanhemmat eivät myöskään saisi pitää viestinnän suojaa niin tärkeänä , että erityisen huolestuttavissa tapauksissa jättäisivät viestit lukematta .
Artikkelia seuranneessa keskustelussa Forss rinnastaa aikuisen puhelimeen murtautumisen tietyissä tilanteissa mahdolliseen suljetun kirjeen avaamiseen .
Pisimmälle pääsee kuitenkin maalaisjärjellä ja keskustelulla , jonka jälkeen lapsi toivottavasti näyttää viestit .
