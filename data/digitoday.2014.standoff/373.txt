Android-sotien loppu ?
Rockstar vaikenee
Googlea ja Androidia vastaan suunnattu patenttiryhmittymä Rockstar luopuu patenteistaan ja omistajien kilpailijoita vastaan suunnatuista kanteista .
Applen , Blackberryn , Ericssonin , Microsoftin ja Sonyn omistama patenttitalo Rockstar myy kaikki patenttinsa patenttien välityspalvelu RPX:lle 900 miljoonalla dollarilla .
Rockstar perustettiin hallinnoimaan vararikkoon ajautuneen Nortelin 6\_000 patenttia , joiden arvoa oli silloin 4,5 miljardia dollaria .
RPX:n ei tarvitse pelätä nostavan uusia patenttikanteita HTC:tä , LG:tä ja Samsungia vastaan , sillä se jo sopinut lisensoivansa nuo patentit puolustuksellisiin tarkoituksiin 30 yrityksen ryhmälle , johon kuuluvat myös Google ja Cisco .
Rockstariin kuuluneet yritykset saavat myös jatkaa patenttien käyttöä .
Asiasta kirjoittaneen Engadgetin mukaan vuonna 2011 perustetun Rockstarin lähtökohta oli alunperinkin selvä : Nortelin aineettomat oikeudet oli pidettävä pois Googlen käsistä ja niihin perustuvilla kanteilla oli määrä kurittaa Androidia käyttäviä kilpailijoita .
Tiettyyn määrään asti suunnitelma toimi , sillä Cisco , Google ja Huawei joutuivat sopimaan kanteet .
Rockstariin kuuluvat yritykset eivät ole kertoneet syitä luovuttamiseen , mutta tilanne on kuitenkin muuttunut .
Apple on tehnyt aselevon useiden entisten kohteiden kanssa ja loputkin kanteet ovat amerikkalaistuomioistuimissa lähenemässä loppuvaihetta .
Blackberry on kutistunut eikä sillä ehkä ole taloudellisia resursseja jatkaa käräjöintiä .
Microsoft puolestaan saa nyt rojalteja useimmilta Android-valmistajilta .
Financial Timesin mukaan patenttiasiantuntijat eivät näe älypuhelinpatenttisodissa yhtään selvää voittajaa , vaikka sotiin käytettiin satoja miljoonia dollareita eivätkä ne tehneet jälkeäkään mobiilimarkkinoihin estetuomioilla tai rahallisilla korvauksilla .
