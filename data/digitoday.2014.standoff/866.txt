Obamacare maksaakin ennakoitua vähemmän
Yhdysvaltain toista kautta istuvan presidentti Barack Obaman pääsaavutuksena pidetty , ankarasti arvosteltu sairausvakuutusuudistus maksaa aikaisempia laskelmia vähemmän , sanoo kongressin budjettivirasto uudessa ennusteessaan .
Viralliselta nimeltään Affordable Care Act oli viimeisessä vaiheessaan kaatua tietojärjestelmäongelmiin .
Uudistukselle elintärkeää vakuutuspörssipalvelua päästiin rakentamaan vasta kongressin aiheuttamien monien viivytysten jälkeen .
Presidentti Barack Obama joutui hakemaan Piilaakson parhaiden pilvipalveluosaajien apua vielä viime metreillä .
Kongessin budjettiviraston CBO:n arvion mukaan Obamacare maksaa liittovaltiolle viisi miljardia dollaria ennakoitua vähemmän tänä vuonna .
Se ennustaa uudistuksen tuovan sairausvakuutuksen piiriin enemmän ihmisiä kuin mitä aikaisemmin ennakoitiin .
Huomattava osa amerikkalaisista jää silti pakollisen sairausvakuutuksen ulkopuolelle , vaikka laki on tullut täysimittaisena voimaan , kirjoittaa Huffington Post .
CBO:n mukaan Obamacare-lain ansiosta vuonna 2014 sairausvakuutuksen piiriin tulee 12 miljoonaa työikäistä ihmistä , jotka muuten olisivat jääneet vakuutuksen ulkopuolelle .
Liittovaltion ja osavaltioiden vakuutuspörssisivujen kautta ottaa sairausvakuutuksen tänä vuonna kuusi miljoonaa henkilöä .
Se on vähemmän kuin Valkoisen talon ennustama 7,5 miljoonaa .
CBO:n mukaan tämä johtuu siitä , että vakuutukset vaihtuvat toisiin vuoden aikana muun muassa työpaikkojen vaihtamisen takia ja koska osa vakuutuksen ottaneista ei maksa ensimmäistä vakuutusmaksua tai antaa vakuutuksen raueta myöhemmin vuoden aikana .
Uudistuksen , joka ei salli vakuutusyhtiöiden kieltäytyä vakuutuksen myöntämisestä , piti ulottaa sairausvakuutus koko väestölle , mutta paljon jäi vielä tekemistä .
CBO:n mukaan tänä vuonna ilman vakuutusta on 42 miljoonaa ihmistä , ensi vuonna 36 miljoonaa ja vuonna 2016 30 miljoonaa amerikkalaista .
