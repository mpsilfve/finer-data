Googlen olympiadoodlessa on piikki Venäjälle
Google käyttää arsenaalinsa näkyvintä asettaan Venäjän homovastaisen lain arvosteluun .
Se yhdisti olympialajien kuvia sateenkaaren väreihin pääsivullaan .
Googlen hakusivun riipustelu muistuttaa tänään perjantaina Venäjällä alkavista talviolympialaisista urheilijagrafiikoilla .
Sivun protesti sisältyy grafiikoiden taustojen sateenkaaren väreihin .
Homoseksuaalien tasavertaisia oikeuksia ajava liike käyttää tunnuksenaan sateenkaarta tai sen värejä edustamaan tasa-arvoisuutta ja yhteenkuuluvuutta .
Google ei kuulu olympialaisten sponsoreihin , mutta se viestittää olevansa samoilla linjoilla Venäjän homovastaisia lakeja protestoivien Yhdysvaltain olympiakomitean sponsoreiden kanssa .
AT&T , DeVry University ja jogurttivalmistaja Chobani julkaisivat torstaina kesällä voimaan tullutta lakia paheksuvat kannanottonsa .
Asiasta kirjoitti muun muassa LA Times .
Protestien kohteeksi joutuneet kisojen pääsponsorit , joihin kuuluvat muun muassa McDonald's , Coca-Cola ja Visa , ovat pitäytyneet niukoissa kannanotoissa , joissa sanotaan , etteivät ne kannata syrjintää .
Googlen etusivulla on myös lainaus olympialaisten peruskirjasta , jossa sanotaan , että urheilun harrastaminen kuuluu ihmisen perusoikeuksiin :
– Jokaisella ihmisellä täytyy olla mahdollisuus osallistua urheiluun ilman minkäänlaista syrjintää .
