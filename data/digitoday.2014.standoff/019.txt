Blackberry kerää rahaa myymällä kiinteistönsä
Suurissa vaikeuksissa oleva älypuhelinvalmistaja Blackberry , joka edelleen kuvaa itseään mobiiliviestinnän maailman johtajaksi , ilmoitti tiistaina myyvänsä valtaosan kiinteistöistään Kanadassa .
Blackberry sanoo tiedotteessaan , että se myy kiinteistöjään ja ryhtyy niihin vuokralaiseksi ja myy pois tyhjänä olevat kiinteistöt .
Kaikkiaan myyntiin tulee vajaat 300\_000 neliömetriä .
Yritys ei arvioi julkisuuteen myynnistä saatavaa rahaa .
Myynnin hoitaa CBRE Limited .
Pääjohtaja John Chen sanoo , että Blackberry on edelleen sitoutunut Kanadaan ja aikoo pitää pääkonttorinsa Waterloossa .
Hänen mukaansa kiinteistökaupat antavat yhtiölle lisää taloudellista joustavuutta ja lisää resursseja liiketoiminnan tukemiseen .
Uutinen kiinteistökaupoista ajoi yhtiön osakkeen hinnan 9 prosentin nousuun .
Viime viikolla Pentagon ilmoitti hankkivansa työntekijöilleen uusia puhelimia .
Cnetin mukaan niistä suurin osa , 80\_000 kappaletta , on Blackberryn laitteita .
