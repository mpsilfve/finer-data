Ministeriöt nuottasilla verkkovalvonnasta : " Tehotonta ja ylimitoitettua "
Liikenne- ja viestintäministeriö on eri mieltä puolustusministeriön mietinnöstä koskien verkkovalvontaa .
Turvallisuusviranomaisten tiedonhankintaa koskevaa lainsäädäntöä kehittävä työryhmä luovutti mietintönsä puolustusministeri Carl Haglundille ( r ) tiistaina .
Ja heti perään liikenne- ja viestintäministeriö ( LVM ) jätti mietinnöstä eriävän mielipiteen .
LVM vastustaa mietinnön linjauksia verkkovalvonnasta .
Mietintöä varten kuullut asiantuntijat ottivat kantaa lähinnä juuri tähän asiaan .
– Tietojen niin sanottua massavalvontaa ja ohjelmistoihin rakennettavia takaportteja vastustettiin yleisesti .
Turvallisuuden suojaamiseksi nähtiin kuitenkin oikeutetuksi suorittaa perusteltuja , tarkasti kohdennettuja , tilannekohtaisia toimenpiteitä kyberympäristössä , mietinnössä sanotaan .
Työryhmä lähteekin siitä , että yrityksille ei ehdotettaisi velvollisuutta luovuttaa salausavaimia tai asentaa ohjelmistoihin ja laitteistoihin takaportteja , mitä muualla maailmassa on uutisten valossa ilmeisesti voinut hyvinkin tapahtua .
LVM kuitenkin kokee työryhmän ehdotusten " polkevan kansalaisoikeuksia " .
LVM:n mukaan verkkovalvonnassa ei pystytä erottamaan kotimaista tietoliikennettä ulkomaisesta , eikä se välttämättä tuota haluttua tietoa salaustekniikoiden kehittymisen ja käytön lisääntymisen vuoksi .
– Työryhmän esittämä verkkovalvonta on keinona tehoton ja ylimitoitettu .
Käytännössä verkkovalvonta on kohdistumatonta massavalvontaa , jossa kansalaisten viestinnän luottamuksellisuus ja tietoturva , yksityisyyden suoja ja mahdollisesti taloudelliset toimintaedellytykset heikkenevät , opetus- ja viestintäministeri Krista Kiuru ( sd ) tiivistää tiedotteessa .
