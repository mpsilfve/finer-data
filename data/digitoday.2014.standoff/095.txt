Elop : Jatkamme tukea Nokian Android-puhelimille
Microsoft ei ole lopettamassa Android-käyttöjärjestelmää käyttäviä Nokia X -puhelimia , kertoo Microsoftin laiteliiketoiminnan johtajaksi nimitetty Stephen Elop .
Ohjelmistojätti Microsoftin laiteliiketoiminnan johtajaksi nimitetty Stephen Elop on julkaissut Nokia Ääni -blogissa avoimen kirjeen , jossa hän käsittelee Nokian mobiililiiketoiminnan myynnin vaikutuksia .
Microsoft on Windows Phone -käyttöjärjestelmää käyttävien Lumia-puhelimien lisäksi sitoutunut tukemaan myös Nokian peruspuhelimia , Asha- ja Nokia X -tuotesarjoja , kertoo Nokian entinen toimitusjohtaja Stephen Elop .
Ensimmäiset Nokia X -puhelimet esiteltiin helmikuun lopussa Barcelonassa mobiilialan vuosittaisilla MWC-messuilla .
Monet analyytikot ovat arvelleet , että Microsoft lopettaa Nokia X -tuotesarjan pian yrityskaupan toteuduttua , sillä niissä käytetään kilpailevan Google-yhtiön kehittämää Android-käyttöjärjestelmää , tosin huomattavasti muokattuna .
Esimerkiksi Microsoftin käyttöjärjestelmäbisneksen varajohtaja Joe Belfiore on ollut vähemmän innostunut Nokian Android-puhelimista .
