Firefoxin käyttöliittymä uusiksi — nyt ensitestiin
Australis-käyttöliittymä teki ensiesiintymisensä Firefox-selaimessa osana selaimen uutta alpha-asteen versiota .
Useat vuosien ajan muuttumattomina pysyneet käyttöliittymät ovat lähivuosina kokeneet varsinaisen mullistuksen .
Ubuntun perinteinen Gnome-käyttöliittymä koki Canonicalin käsissä täydellisen muodonmuutoksen , jonka lopputulos tunnetaan Unityna .
Myös Microsoft uudisti Windowsin käyttöliittymää rankalla kädellä tunnetuin seurauksin .
Perinteisen työpöydän rinnalle rakennettiin kosketuskäyttöön suunniteltu näkemys Windows-käyttöliittymästä .
Sekä Windows 8 että Ubuntun Unity ovat saaneet osakseen rankkaa kritiikkiä käyttäjiltä .
Firefoxin Australis askel kohti Chromea
Mozillan esittelemä Australis-käyttöliittymä muistuttaa paljolti Googlen Chrome-selaimesta tuttua yksinkertaistettua ja minimalistista käyttöliittymää , jossa ylimääräisten käyttöliittymäkomponenttien määrää on karsittu minimiin , selviää Softpedian julkaisemista kuvakaappauksista .
Mozilla kuitenkin lupaa , että uutta käyttöliittymää on helppo kustomoida omiin tarpeisiin sopivaksi raahaa-ja-pudota-toiminnolla .
Aiemmin pelkona oli , että käyttöliittymä on sellainen kuin Mozilla haluaa sen olevan , eikä käyttäjällä ole sen ulkonäköön sananvaltaa .
Nyt kuitenkin näyttää siltä , että tuosta ajatuksesta on luovuttu .
Firefox 29 ilmestyy toukokuussa
Firefox 29 on tällä hetkellä vielä kehityskaarensa alkupäässä .
Firefoxin kehitysversioiden , nightlyn , auroran , beetan ja julkaisuversion mittapuulla mennään aurorassa , mikä vastaa normaalista ohjelmakehityksestä tuttua alfaa .
Lopullisille käyttäjille Firefox 29 on tarkoitus jaella kolmen kuukauden sisällä .
Käytännössä tämä tarkoittaa toukokuuta , mikäli viivytyksiä aikatauluun ei ilmaannu .
Halukkaat voivat testata uutta käyttöliittymää jo nyt asentamalla Firefoxin aurora-version .
Kyseessä on kuitenkin raakile , eikä sitä tulisi käyttää kuin testitarkoituksiin mielellään suljetussa ympäristössä .
