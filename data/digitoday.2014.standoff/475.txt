Michaels epäilee murtoa — moni muu vielä paljastumatta ?
Michaels ei tiedä , onko maksukorttien käyttö tälläkään hetkellä turvallista sen liikkeissä .
Taiteen ja käsityöesineiden myymäläketju Michaels Companies varoitti asiakkaitaan mahdollisesta tietomurrosta viikonloppuna .
Ketjun pääjohtaja Chuck Rubin kertoi tiedotteessa ( pdf ) , että he saivat hiljattain tietää potentiaalisista petoksista joillakin yhdysvaltalaisilla maksukorteilla , joita oli käytetty Michaelsin liikkeissä .
Michaels ei vielä varsinaisesti varmistanut , että murto on tapahtunut , mutta kuvaavaa on tiedotteen kysymys ja vastaus -osion kohta , jossa kysytään , " onko maksukortin käyttö Michaelsissa turvallista " .
Ketju kiertää kysymyksen ja sanoo , että faktoja selvitetään viranomaisten kanssa , ja toimenpiteisiin tilanteen saamiseksi hallintaan on ryhdytty .
Kauppaketju katsoi aiheelliseksi varoittaa mahdollisesta murrosta myös , koska Yhdysvalloissa on viime aikoina havaittu muitakin vastaavia tunkeutumisia kassajärjestelmiin Targetissa ja Neiman Marcusissa .
Kuten Targetin ja Neimanin tapauksessa , myös Michaelsin epäillystä murrosta kertoi ensimmäisenä tietoturvatutkija Brian Krebs .
Hänen tietojensa mukaan väärin käytettyjä kortteja voi olla satoja , joiden kaikkien alkupiste näyttää olevan jokin Michaelsin myymälä .
Krebs muistuttaa Michaelsin kärsineen samankaltaisen murron vuonna 2011 , jolloin maksukorttien tietoja varastettiin lukuisissa sen liikkeissä ympäri Yhdysvaltoja .
Ulkopuoliset asiantuntijat olivat pelänneet , että Target ja Neiman Marcus ovat vain jäävuoren huippu .
On puhuttu jopa kuudesta edelleen käynnissä olevasta hyökkäyksestä , joissa kaikissa ollaan asiakkaiden maksukorttitietojen perässä .
Hyökkäysten kohteita ei sanottu .
