Google niskuroi , Ranska sakottaa täysillä
Ranskan tietosuojaviranomainen toteutti aikeensa ja määräsi Googlelle suurimman mahdollisen sakon kansalaisten oikeuksien loukkaamisesta .
Ranskan tietosuojaviranomainen CNIL sakottaa Googlea 150\_000 euron edestä , koska yhtiö yksinkertaisti verkkopalvelujensa tietosuojakäytäntöjä lain vastaisesti vuonna 2012 .
Sakko on suurin , minkä CNIL voi antaa .
CNIL päätti Googlen vastaisista toimista jo syyskuussa sen jälkeen , kun Google sanoi olevansa eri mieltä viranomaisen johtopäätöksistä .
Google muun muassa sanoi , ettei Ranskan lailla ole asiassa mitään merkitystä .
Mutta CNIL korostaa , että Ranskan laki todellakin pätee ranskalaisten nettikäyttäjien henkilökohtaisten tietojen käsittelyyn .
Viranomaisen mukaan Google ei tietosuojakäytäntöjään yksinkertaistaessaan informoinut käyttäjiä tarpeeksi , miksi ja milloin heidän tietojaan käsitellään .
Googlen muutos koski laajaa kirjoa palveluita hakukoneesta Gmailiin , Picasaan ja Youtubeen .
Lisäksi Google ei täytä velvollisuuttaan hankkia käyttäjiltään lupaa , ennen kuin se tallentaa evästeitä heidän päätelaitteisiinsa .
Lakia rikkoo CNIL:n mukaan myös se , että Google ei määrittele käsittelemänsä datan säilytysaikaa ja se , että Google antaa itselleen luvan koota kaiken eri palveluistaan keräämänsä käyttäjädatan yhteen .
Google korostaa muun muassa ZDNetille , että se on yrittänyt selittää CNIL:lle käytäntöjään , joiden on tarkoitus luoda yksinkertaisempia ja tehokkaampia palveluja .
CNIL:n päätös luvataan lukea tarkasti seuraavia askeleita mietittäessä .
Ranska ei suinkaan ole yksin tukistamassa Googlea tietosuojakäytäntöjen niputtamisesta .
Äskettäin myös Hollanti ja Espanja ovat päättäneet Googlea vastaan samasta asiasta .
Ranska ilmoitti Googlelle sakosta 3. tammikuuta ja määräsi sen julkaisemaan asiasta tiedonannon verkko-osoitteessa Google.fr kahdeksan päivän sisällä .
Uutisen kirjoitushetkellä tiedonantoa ei sivuilla näkynyt .
