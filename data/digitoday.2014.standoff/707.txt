Piilaakson palkkariita sammahti rahalla
Teknologiayhtiöiden kerma haisee , väittivät 64\_000 Piilaakson työntekijää .
Nyt syytetyt firmat ovat sopineet kanteen rahalla , Reuters väittää .
Neljä suurta teknologiayhtiötä Apple , Google , Intel ja Adobe maksavat 324 miljoonaa dollaria eli 234 miljoonaa euroa sopiakseen palkkauskäytännöistä kirvonneen ryhmäkanteen .
Asiasta kertoo uutistoimisto Reuters , joka viittaa sopimuksesta tietäviin lähteisiin .
64 000 työntekijän ryhmäkanteessa Googlea ja kumppaneita syytettiin salaliitosta palkkakulujen alhaalla pitämiseksi Piilaaksossa rajoittamalla työntekijöiden palkkaamista teknologiayhtiöstä toiseen viime vuosikymmenellä .
Oikeudenkäynnin oli määrä alkaa toukokuun lopussa .
Yhtiöiltä aiottiin hakea kolmen miljardin dollarin korvauksia , ja summa olisi voinut paisua lain mukaan jopa yhdeksään miljardiin , mikäli työntekijät olisivat voittaneet .
Intuit sekä Walt Disneyn Pixar ja Lucasfilm olivat jo sopineet kiistan miljoonakorvauksilla .
Kaikki Piilaakson teknologiajätit eivät olleet mukana väitetyssä salaliitossa .
Oikeuspaperien mukaan esimerkiksi Facebook torjui Googlen ehdotukset palkkausten ja palkkioiden rajoittamisesta .
