Tekikö F-Secure juuri tylyn oharin ?
Uutiskommentti .
Joskus asiat ovat sitä , miltä ne näyttävät .
Mitä tapahtuu , kun tietoturvayhtiö seuraa markkinatalouden logiikkaa , joka saattaa olla ristiriidassa tietoturvan logiikan kanssa ?
Suomalainen tietoturvayhtiö F-Secure ilmoitti tänään myyvänsä Younited-pilvitallennuspalvelunsa Synchronoss-yhtiölle .
Joskus asiat ovat sitä , miltä ne näyttävät .
Nyt ne näyttävät käyttäjän näkökulmasta ikävältä .
Synchronoss on New Jerseyssä päämajaansa pitävä yhtiö .
New Jersey sijaitsee Yhdysvalloissa — samaisessa maassa , jonka turvallisuutta valvoo muuan NSA .
F-Secure on käyttänyt valtioiden tekemää verkkourkintaa tuotteidensa markkinoinnissa .
Nyt " 100 %:n turvalliseksi " mainostettu palvelu siirtyy urkkijavaltioista tunnetuimpaan .
Yhdysvaltain viranomaiset voivat pakottaa internet-palveluyhtiöt luovuttamaan tietoja ja pakottaa yhtiöt vaikenemaan asiasta Patriot Act -lain nojalla .
Vaikka amerikkalaisviranomaisten käytäntö on haastettu , ja Microsoft on käräjöinyt oikeudestaan olla luovuttamatta tietoja , lopputulos on vielä auki .
Bisneslogikka selätti luottamuslogiikan
Kaupan bisneslogiikka on selvä .
Younited lanseerattiin loppuvuodesta 2013 .
Yhtiö tunnusti viime lokakuussa tulosvaroituksensa yhteydessä , ettei pilvipohjainen tallennus kiinnostanut kuluttajia niin paljon kuin uskottiin .
Liiketoiminnallisen tason johtopäätös on , että kannattamattomat toiminnot on hyvä myydä pois ja tässä toimittiin juuri niin .
Sivuhuomautuksena todettakoon , että yksilötasolla tästä voi vetää kyynisen johtopäätöksen : ihmisiä ei kiinnosta maksaa tietoturvasta .
F-Securea ei voi tästä syytää , sillä yhtiön käyttämä " jos et maksa tuotteesta , olet itse tuote " -argumentti on validi .
Mutta jos kohderyhmää ei ole , niin minkäs teet ?
Younited-kelkkaan lähteneen asiakkaan näkökulmasta johtopäätös on F-Securen kannalta ikävä .
Tietoturvayhtiön pääoma koostuu asiakkaiden luottamuksesta , ja nyt tallennusasiakkaat siirtyvät amerikkalaisten syliin .
Peruskäyttäjä ei niin välittäisi , missä hänen tietonsa ovat tai kuka niitä kurkkii .
Younitediin kuitenkin hakeutuu tietoturvastaan tarkkoja ihmisiä , joita tämä kiinnostaa .
Juuri tämän pienen , mutta tiedostavan ryhmän edessä F-Secure näyttää nyt kääntävän takkinsa .
Luottamukseen tulee väkisinkin kolhu ja tietoturvayhtiön luottamuspääoma kärsii .
Bisneslogiikka selätti tässä luottamuksen logiikan .
