F-Secure : " Sony-murtajaa ei ehkä koskaan saada tietää "
F-Securen yhdysvaltalainen ja Suomessa asuva asiantuntija Sean Sullivan ei vieläkään ole valmis uskomaan Yhdysvaltoja Pohjois-Korean syyllisyydestä .
Sean Sullivan kirjoitti asiasta F-Securen virallisessa blogissa sen jälkeen , kun FBI:n johtaja James Comey valotti hieman syitä , miksi Yhdysvallat inttää Pohjois-Korean tehneen Sony Picturesin tietomurron .
FBI on paljastanut vain vähän todisteitaan , ja Comey pyytää käytännössä vain luottamaan siihen , että Yhdysvallat puhuu totta .
Sullivan , joka on aikaisemmin kyseenalaistanut Pohjois-Korean syyllisyyden , näkee tässä perustavanlaatuisen ongelman .
– Sony Pictures Entertainmentin murtajaa ei ehkä koskaan saada tietää .
Mutta riippumatta siitä , kuka on vastuussa , tässä tapauksessa on erityisen valaisevaa Yhdysvaltain hallituksen " luota meihin " -asenne .
Se osoittaa jatkuvaa kunnioituksen puutetta yhdysvaltalaisten ja muiden ihmisten älykkyyttä kohtaan , Sullivan katsoo .
Myös Sullivan panee merkille , että luottamus Yhdysvaltoja kohtaan on kärsinyt vakavaa vahinkoa jo kauan ennen Edward Snowdenin NSA-vuotoja .
– Luottamus on uskon teko .
Mutta luottamuksen hallitukseen ei pitäisi vaatia uskon loikkaa .
Luottamus poikkeuksellisiin väitteisiin hämärän ja ja ristiriitaiselta vaikuttavan tiedon edessä on yksinkertaisesti loikka liian kauas , Sullivan kirjoittaa .
Sullivanilla on yksi " ehdoton " ennustus tälle vuodelle .
Vaikka Snowdenin jälkeen muuta olisi voinut toivoa , asiantuntija pitää varmana , että Yhdysvallat uusii ennen kesäkuun alun määräaikaa kolme Fisa-lain kiisteltyä ja monien mielestä yliampuvan valvonnan ja tiedonkeruun sallivaa lainkohtaa ( pdf ) .
– Älä odota muutosta vuonna 2015 .
Rikkominen digitaalista vapauttasi vastaan jatkuu .
144 päivän sisällä .
Merkitkää tämä kalentereihinne , Sullivan synkisteli torstaina .
