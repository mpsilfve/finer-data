Työpaikkailmoitus paljastaa Nokian aikeet Androidille ja iOS:lle
Nokia etsii iOS- ja Android-kehittäjiä Here-karttayksikköönsä .
Nokian Here-paikkatietoyksikkö hakee työntekijöitä sovelluskehitykseen Android- ja iOS-käyttöjärjestelmille .
Yhtiö on laittanut Linkedin-palveluun ilmoitukset nimikkeillä software engineer sekä mobile developer .
Asian huomasi Ubergizmo-tekniikkasivusto .
Ilmoitus tarkoittanee sitä , että Nokia tuo Here-karttansa Googlen ja Applen käyttöjärjestelmille .
Nokian kartat ovat olleet käytettävissä Androidilla ja iOS:llä selaimen kautta , mutta niille ei ole ollut tarjolla omia sovelluksia vähään aikaan .
Nokia veti karttansa pois iOS-alustalta iOS 7:n julkaisun jälkeen .
Nokia on ilmoittanut uuteen strategiaansa kuuluvan täyden käyttöjärjestelmäriipmattomuuden .
Yhtiön aikeisiin kuuluu tuoda palvelunsa mahdollisimman monelle alustalle .
Ensimmäisen Nokian hakeman kehittäjän työtehtäviin kuuluvat muun muassa kehittyneiden paikkatietosovellusten kehittäminen iOS:lle ja Androidille , uusien ominaisuuksien kehittäminen , käyttöliittymäsuunnittelu , testaaminen sekä uusien tekniikoiden arviointi ja käyttöönotto .
Jälkimmäiseen tehtäviin kuuluu muun muassa kehittäjien kanssa työskentely , sovelluksen kehittäminen läpi sen elinkaaren ja prototyyppien rakentaminen .
Työpaikat sijaitsevat Here-yksikössä Saksassa .
Korjaus : Nokian strategian osana on käyttöjärjestelmäriippumattomuus .
