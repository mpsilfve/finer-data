Video : Näin Mac hakkeroidaan hetkessä kaulakorulla
Hakkeri näyttää videolla , miten tietokoneen murtaminen onnistuu muutamassa sekunnissa kaulakorun kokoisella laitteella .
Pieni kaulassa roikkuvan korun kokoinen piirilevy riittää avaamaan tietokoneen hakkerille .
Jo aiemmista tempuistaan tuomittu hakkeri Samy Kankar esittelee YouTube-videollaan " kaulakoruaan " , jolla hän pystyy murtamaan Macbook-tietokoneen hetkessä .
Kankarin mukaan sama onnistuisi myös Windows-koneilla tarkoitusta varten muutetulla laitteella .
Kankarin 20 dollarin hintainen usb-hallintalaite kytketään tietokoneen usb-porttiin , jossa se näkyy tietokoneelle ulkoiselna näppäimistönä .
Tämän jälkeen se poistaa käytöstä Mac-tietokoneen OS X -käyttöjärjestelmän palomuurin .
Laitteen sisältämä ohjelma käy myös muuttamassa tietokoneen dns-asetuksia siten , että liikenne ohjautuu hänen hallitsemansa nimipalvelimen kautta .
Tämän asetuksen avulla hän voi esimerkiksi ohjata selaimen väärennetyille sivustoille , esimerkiksi pankin tai vaikka Facebookin väärennettyyn versioon .
Käyttäjä ei välttämättä huomaa mitään , sillä osoitekentässä näkyy sivuston oikea osoite .
Laite avaa tietokoneelle myös takaportin , jonka kautta tietokone käy säännöllisesti hakemassa komentoja esimerkiksi rikollisen hallitsemalta palvelimelta .
Koska yhteys luodaan koneesta ulospäin , liikenne kulkee reitittimen läpi ilman asetusten muuttamista .
Lopuksi laite peittää jälkensä sulkemalla kaikki asetusnäkymät , joita se on käynyt muuttamassa .
Kankarin mukaan tietokone voi olla hyökkääjän hallinnassa muutamassa sekunnissa .
Videolla olevaa ohjelmaversion toimintaa on tahallaan hidastettu esittely takia .
Kankar on aiemmin tuomittu verkkomadon luomisesta , joka kiersi MySpace-verkkosivustolla .
