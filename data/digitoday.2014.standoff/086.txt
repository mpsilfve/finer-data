Nokian Siilasmaa : Vaikeat päätökset oli pakko tehdä
Teknologiayhtiö Nokian hallituksen puheenjohtaja Risto Siilasmaan mukaan yhtiön toimitusjohtajaksi oli useita ehdokkaita sekä Nokian sisä- että ulkopuolelta .
Uudeksi toimitusjohtajaksi nimitettiin tänään Nokian verkkoliiketoimintaa johtanut Rajeev Suri .
Risto Siilasmaan mukaan Suri valittiin , koska hän on intohimoinen johtaja , joka osaa luoda selvyyttä liiketoimintaan .
– Nyt olemme siellä , missä lupasimme .
Strategia , rahankäyttö ja toimitusjohtaja on nimetty , Siilasmaa sanoi Nokian tiedotustilaisuudessa Espoon Karaportissa , yhtiön uudessa pääkonttorissa .
" Ellemme olisi näin tehneet , olisimme pahassa tilanteessa "
Siilasmaan mukaan Nokia teki viime vuonna kaksi suurta päätöstä : Verkkoyhtiö NSN ostettiin kokonaan ja puhelinliiketoiminta myytiin Microsoftille .
– Ellemme olisi näin tehneet , olisimme pahassa tilanteessa .
Nyt liiketoiminta-alustamme on vahva .
Siilasmaan mukaan Nokialla on nyt visio maailmasta , jossa tietoliikenne liittyy kaikkeen sekä strategia , jolla yhtiö pääsee käsiksi tähän bisnekseen .
– Tämä tehdään kolmen liiketoimintayksikkömme kautta , jotka ovat verkkoyksikkö , paikkatietoyksikkö ja teknologiayksikkö .
