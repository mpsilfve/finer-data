IDC : Tablettitoimitukset laskivat ensi kertaa
Tablettien myynnin kasvu voi olla ohi , markkinatutkimusyhtiö IDC:n tuore raportti kertoo .
Asiasta uutisoi CNBC .
Tablettien toimitukset laskivat markkinatutkimusyhtiö IDC:n raportin mukaan viime vuoden loka-joulukuussa , CNBC kertoo .
Laskua oli 3,2 prosenttia edellisvuoden viimeiseen neljännekseen verrattuna .
Kyseessä olisi ensimmäinen neljännes , jona toimitukset laskivat sitten tablettimarkkinan synnyn vuonna 2010 .
— Tabletit ovat hidastumassa , koska phabletit kiihdyttävät , analyytikko Neil Mawston kertoi CNBC:lle .
Phableteilla tarkoitetaan isoruutuisia älypuhelimia .
Keskeisin syy ostaa tabletti on juuri isompi näyttö .
Koko viime vuonna tablettien toimitukset kasvoivat IDC:n mukaan 4,4 prosenttia .
Se tarkoittaa 229,6 miljoonaa laitetta .
Vuoden viimeisellä neljänneksellä Applen tablettitoimitukset laskivat 17,8 prosenttia , Sansungin 18,4 prosenttia ja Amazonin peräti 69,9 prosenttia .
Vertailukausi oli edellisvuoden viimeinen neljännes .
