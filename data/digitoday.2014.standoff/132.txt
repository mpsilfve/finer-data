Sprint sprinttasi RadioShackin haaskalle
Amerikkalaiseen teknologiaperinteeseen vahvasti liittyvä lähes satavuotias RadioShack ei ennättänyt vielä kuolla , kun matkapuhelinoperaattori Sprint kävi kiinni sen jäämistöön .
Yhdysvaltain kolmanneksi suurin matkapuhelinoperaattori Sprint ottaa ohjeensa nykyään Japanista , sillä Softbank omistaa siitä noin 80 prosenttia .
Ilmeisesti RadioShackin usein hyvillä paikoilla sijaitsevat kaupat kiinnostivat Sprintin sekä amerikkalaista johtoa että japanilaista omistajaa , sillä Sprint on sopinut RadioShackin noin 1750 kaupan siirtämisestä yhteisen brändin alle .
Sopimus tehtiin RadioShackin suurimman osakkeenomistajan Standard Generalin tytäryhtiön General Wirelessin kanssa .
Sprint julkaisi asiasta tiedotteen torstaina .
RadioShackin kauppojen uudesta pääbrändistä tulee Sprint , mutta niissä myydään tuotteita myös RadioShackin tuotemerkin alla .
Sprintin osaston on määrä kattaa noin kolmannes kustakin liikkeestä .
Sprintin tuotteita myyvät niissä Sprintin palkkalistoilla olevat työntekijät .
Osapuolet eivät ole julkistaneet sopimuksen arvoa .
Sopimus tarvitsee vielä konkurssioikeuden hyväksynnän , FierceWireless kirjoitti .
Sprintin sopimus on osa RadioShackin yritysjärjestelyhakemusta .
RadioShack on sopinut myyvänsä korkeintaan 2\_400 kauppaansa Standard General hedgefundille .
Loput 4\_000 kaupasta on määrä sulkea .
