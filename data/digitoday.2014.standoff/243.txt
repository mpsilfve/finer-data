Pian voit laatia " Facebook-testamentin "
Tilin voi määritellä lakkautettavaksi kuoleman jälkeen , tai sille voi määritellä rajalliset oikeudet saavan perillisen .
Mitä Facebook-tilillesi tapahtuu , kun kuolet ?
Asia on pian itse päätettävissäsi .
Facebook ottaa käyttöön toiminnon , jolla käyttäjä voi päättää , mitä tilille tapahtuu omistajan kuoleman jälkeen .
Asiasta kirjoittaa kuun muassa The Verge .
Ominaisuus tuli juuri käyttöön Yhdysvalloissa .
Se tulee todennäköisesti muualle pienellä viiveellä .
Ominaisuus löytyy jatkossa Facebookin tietoturva-asetusten joukosta .
" Legacy contact " eli perinnön yhteyshenkilö voi toimia tilin jatkajana tai tilin voi määritellä lakkautettavaksi .
Perinnönhaltija voi vaihtaa kuolleen käyttäjän profiilikuvaa , laittaa tämän aikajanalle ilmoituksia ja hyväksyä uusia kavereita .
Tätä ennen Facebookille on lähetettävä todiste tilinhaltijan kuolemasta .
Yksityisviestien lukeminen tai statuspäivitysten teko ei onnistu .
Tilin perillinen voi myös halutessaan ladata talteen tilin sisällön , kuten kuvat ja päivitykset .
