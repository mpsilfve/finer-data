Saavatko rikolliset rellestää vapaasti ?
Kavala kiristysohjelma piiloutuukahden verkon taakse
Cryptowall-kiristysohjelma kehittyy aina vain .
Nyt se osaa käyttää kahta eri salattua verkkoa piilotellakseen viranomaisilta .
Tavallista viheliäisempi kiristysohjelma Cryptowall on nyt entistä vaikeampi virkavallalle , nimimerkkiä " Kafeine " käyttävä tietoturvatutkija selvitti .
Viime vuonna ilmaantunut Cryptowall salaa uhrin tiedostot tehokkaasti ja vaatii lunnaita niiden avaamiseksi takaisin käyttöön .
Uusi Cryptowall 3.0 käyttää entiseen tapaan anonyymiverkko Toria linkeissä , jotka vievät uhrit palautusohjeiden luokse .
Mutta sen lisäksi se käyttää ensimmäistä kertaa I2P-verkkoa ( Invisible Internet Project ) yhdistääkseen uhrien tietokoneet komentopalvelimiinsa yhteydenpitoa varten .
Tavoitteena on näin estää sekä tutkijoiden että poliisin väliintulo , kuten kävi Cryptowallin edeltäjän tai esikuvan Cryptolockerin kanssa .
Tutkijat onnistuivat selvittämään salausavaimet , mikä teki Cryptolockerista tehottoman .
Tosin sekin on jo tehnyt paluun .
Cryptowallia levitetään muun muassa roskaposteilla ja se löytyy myös eri hyökkäystyökaluista , niin sanotuista exploit kiteistä .
Asiasta kirjoitti muun muassa The Hacker News .
