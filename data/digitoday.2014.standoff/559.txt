AT&T keksi laskuttaa yksityisyydestä erikseen
Yhdysvaltalainen telejätti AT&T on löytänyt uuden tavan rokottaa asiakkaita : yksityisyysmaksun .
AT&T tarjoaa huippunopean GigaPower-palvelun asiakkailleen mahdollisuutta välttyä verkkoliikenteen seuraamiselta .
Se maksaa 29 dollaria kuukaudessa .
AT&T kertoo asiasta suoraan .
Se sanoo tekevänsä rahaa mainostajille myytävistä seurantatiedoista .
Sen mukaan 70 dollarin kuukausimaksussa on alennus , koska yritys saa rahaa mainosmyynnistä .
Wall Street Journal ( maksullinen ) lainaa Stanfordin yliopiston professoria Jonathan Mayeria , jonka mukaan sekä langallista että langatonta internetiä tarjoavan operaattorin seuranta on huolestuttavaa , sillä se voi muodostaa seurannalla hyvin tarkan kokonaiskuvan asiakkaan elämästä ja koska asiakkailla ei ole mitään keinoa estää sitä .
Mayer arveli , että AT&T:n kalliin yksityisyysmaksun tarkoitus on nimenomaan ajaa asiakkaita pysymään seurannan piirissä .
AT&T:n sakkomaksu yksityisyydestä näyttäisi korvaavan sen ja muun muassa kilpailevan Verizonin käyttämät superevästeet , jotka seuraavat asiakasta palvelusta ja laitteesta riippumatta joka paikkaan .
AT&T lupasi luopua marraskuussa paljon pahennusta herättäneiden superevästeiden käytöstä .
GigaPower-asiakkaalla ei ole muuta mahdollisuutta torjua seurantaa kuin maksaa joka kuukausi , sillä palvelu seuraa käyttäjän hakuja , vierailtuja nettisivuja ja klikattuja linkkejä .
Se tekee sen huolimatta siitä , että asiakas poistaa evästeet , käyttää mainostentorjuntaohjelmaa tai asettaa seurantakiellon selaimeen .
New York Timesin mukaan AT&T ei kuitenkaan takaa täydellistä seurannan lopettamista , vaan ainoastaan kohdennettujen mainosten lähettämisen .
