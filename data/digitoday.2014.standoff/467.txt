Rosvot kaappaavat bensapumpuilla pankkikorttitiedot
New Yorkin viranomaiset kertoivat tiistaina syytteistä , jotka on nostettu 13 henkilöä vastaan .
Heitä syytetään pankkikorttitietojen varastamisesta huoltoasemien bensiinipumpuilta , pankkikorttien väärentämisestä ja rahojen viemisestä uhrien tileiltä .
Krebs on Security -blogi kirjoittaa , että Manhattanin piirisyyttäjän nostamien syytteiden mukaan ( pdf ) jengi onnistui viemään uhreilta 2,1 miljoonaa dollaria useissa osavaltioissa .
Väärennetyillä pankkikorteilla nostetut rahat talletettiin pankkitilille New Yorkissa ja nostettiin sitten Kaliforniassa ja Nevadassa alle 10\_000 dollarin erissä niin ettei pankki tehnyt rahanpesun valvontailmoituksia .
Syytetyt kaappasivat korttitiedot lisälaitteella varustetuilta bensapumpuilta .
Sitä varten he asensivat pumppuihin laitteen , joka lähetti tiedot langattomalla bluetooth-yhteydellä .
Heidän tarvitsi vain avata kannettava ja odottaa tankkauksen aloittamista .
Bluetooth-lukija lähetti kortin tiedot , myös tunnusluvun tietokoneelle .
Tutkijoiden mukaan syytteessä oleva jengi oli erikoistunut Raceway ja Racetrac -huoltoasemien bensapumppuihin , joihin se asensi urkkijoita Georgian , Etelä-Carolinan ja Texasin osavaltioissa .
Asennus tapahtui useimmiten aamuyön tunteina kolmen miehen ryhmissä .
Yksi miehistä piti huoltoaseman kassan kiireisenä , kun muut asensivat bluetooth-laitteen .
Asennus kesti yleensä 5 – 10 minuuttia .
Brian Krebs kirjoittaa blogissaan myös , että bensapumppujen käyttö korttien tietojen varastamiseen on yleistynyt nopeasti :
– Tässä blogissa on käsitelty usein bensapumppuihin asennettuja bluetooth-lukijoita .
Huomattavaa on se , kuinka yleisiä näistä hyökkäyksistä on tullut ( Google News ja Twitter ovat täynnä paikallisia uutisia bensapumppuhyökkäyksistä kuten tämä Tennesseessä Pilot-asemalla tapahtunut ) .
