" Nokian koko Lumia-myynti saman verran kuin Androideja menee 3 viikossa "
Nokia myi viimeisimmällä tilikaudellaan 8,2 miljoonaa Lumiaa .
Kaikkiaan laitteita on myyty 44 miljoonaa .
Nokia ei ilmoittanut osavuosikatsauksessaan loka–joulukuussa myymiensä Lumia-laitteiden määrää .
Sittemmin luku on paljastunut 8,2 miljoonaksi .
The Wall Street Journal sanoi Twitterissä Nokian vahvistaneen luvun .
Digitoday tavoitteli Nokialta vahvistusta , muttei tavoittanut viestinnän henkilöitä , jotka olisivat voineet kommentoida tarkkaa lukumäärää .
8,2 miljoonaan päätyi omien laskelmiensa perusteella analyytikko Francisco Jeronimo .
Hänen laskujensa mukaan yhtiö myi 8\_245\_000 älypuhelinta .
" Feature phoneja " eli lähinnä Ashoja myytiin Jeronimon laskujen mukaan noin 57\_200\_000 .
Analyytikko Benedict Evans huomautti Twitterissä , että Nokia on kaiken kaikkiaan myynyt noin 44 miljoonaa Lumiaa .
Määrä on hieman enemmän kuin mitä Apple myi iPhoneja heinä–syyskuussa .
Samalla se on vähemmän kuin mitä Android-laitteita myydään kolmessa viikossa .
