Google maksaa takaisin Virus Shieldin lataajille
Google tekee poikkeuksen normaaliin käytäntöönsä ja hyvittää valesovelluksen hinnan kaikille ostajille .
Google maksaa takaisin kaikille , jotka ostivat Google Play -kaupassa tarjotun Virus Shield -sovelluksen 3,99 dollarilla .
Yhtiö on lähettänyt ostajille sähköpostia , jossa rahat luvataan takaisin kahdessa viikossa .
Normaalisti hyvitys on mahdollinen vain 15 minuuttia ostohetkestä .
Google antaa myös koodin , jolla asiakas voi lunastaa viiden dollarin lahjakortin Play-kauppaan .
Googlen viestistä kertoi muun muassa Sophoksen Naked Security -blogi .
Virus Shield nousi hetkellisesti Googlen kaupan latauslistan kärkeen huhtikuun alussa ennen kuin paljastui , ettei se tee käytännössä yhtään mitään .
Google poisti sovelluksen , mutta ostajia ehti kertyä arviolta 30\_000 .
Näin ollen Googlen hyvitys voi maksaa yhtiölle kaikkinensa lähes 200\_000 euroa , kun lahjakortti lasketaan mukaan .
Sovelluksen kehittäjän mukaan sen myyntiin laittaminen oli virhe ja myös hän on luvannut hyvityksiä .
Niitä ei ole toistaiseksi näkynyt .
