Kiina NSA:sta : Yhdysvalloilla selityksen paikka
Kahden suurvallan molemminpuolinen syyttely vakoilusta on ulkopuolisen silmissä harvinaisen hyödytöntä .
Kiina julkaisi pakollisen kannanoton Yhdysvaltain NSA-viraston väitetystä vakoilusta .
The New York Times ja Der Spiegel kertoivat viikonloppuna , että NSA on pyrkinyt muun muassa salakuuntelemaan Huawein johtoa ja myös Kiinan poliittista johtoa .
NSA:n väitetään tunkeutuneen Huawein päämajan palvelimille ja etsineen heikkouksia yhtiön reitittimistä ja kytkimistä .
– Kansainvälinen media on viime aikoina julkaissut useita artikkeleita Yhdysvaltain harjoittamasta salakuuntelusta ja salaisuuksien varastamisesta muista maista kuten Kiinasta , Kiinan ulkoministeriön edustaja Hong Lei totesi uutistoimisto Reutersin mukaan .
Hän korosti Kiinan olevan " äärimmäisen huolissaan " uusista syytöksistä .
– Kiina on jo jättänyt useita valituksia Yhdysvalloille tästä asiasta .
Vaadimme , että Yhdysvallat antaa selvän selityksen ja lopettaa tällaiset toimet .
On epäselvää , miten pitkälti vakoilu on yllätys kulisseissa työskenteleville Yhdysvaltain tai Kiinan hallintojen virkamiehille .
Lienee selvää , että suurvallat vakoilevat toisiaan , lähinnä vakoilun laajuus ja kerättyjen tietojen käyttötarkoitus kysyttää .
Yhdysvallat on esimerkiksi väittänyt Kiinan harjoittavan yritysvakoilua saadakseen kaupallista etua eikä myönnä itse syyllistyneensä samaan .
