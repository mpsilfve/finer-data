Eikö mikään riitä ?
Google ryhtyy puhelinoperaattoriksi
Googlen suunnitelmat laajentaa toimintaansa matkapuhelinoperaattoriksi ovat toteutumassa tänä vuonna .
Se aikoo toimia palveluoperaattorina Sprintin ja T-Mobile USA:n verkoissa , useat lähteet vahvistavat .
The Informationin ( maksumuurin takana ) uutisoima ja useiden muiden julkaisujen vahvistaman tiedon mukaan Google on onnistunut tekemään Yhdysvaltain kolmanneksi suurimman mobiilioperaattorin Sprintin ja neljänneksi suurimman T-Mobilen kanssa palveluoperaattorisopimuksen .
Google on osoittanut kasvavaa kiinnostusta viestintäyhteyksien toimittamiseen asiakkailleen asti .
Sen Google Fiber -verkosto on laajenemassa kymmeniin kaupunkeihin Yhdysvalloissa .
Yhtiö on myös sijoittanut runsaasti tulevaisuuden viestiyhteyksiin kehittämällä stratosfäärin heliumpalloihin perustuvia tukiasemia ja sijoittamalla lennokki- ja satelliittipohjaisiin kommunikaatiojärjestelmiin .
Palveluoperaattorina Google pystyisi palvelemaan ja hallitsemaan asiakaskuntaa paljon suoremmin kuin käyttöjärjestelmien tai matkapuhelimien valmistajana .
Kahden operaattorin verkkopeiton yhdistäminen vahvistaisi sen asemaa isäntäoperaattoreihin ja muihin palveluoperaattoreihin nähden .
Googlen tapauksessa tähtäimessä on lähes aina mainosmyynnin kohderyhmien kasvattaminen .
Googlella on jo oma internet-puhelusovelluksensa , joka mahdollistaa edulliset ulkomaan puhelut .
Googlen kerrotaan tarjoavan laajaa palvelupakettia ja sen huhutaan mahdollisesti yhdistävän Nexus-puhelinten myynnin omaan pakettiinsa .
Paketteja voitaisiin myydä suuressa Google Play -sovelluskaupassa .
Ars Technican mukaan Googlen palveluoperaattoriaikeista kirjoitettiin edellisen kerran viime vuoden huhtikuussa .
Silloisten huhujen mukaan Google oli neuvotteluissa Sprintin ja Verizonin kanssa .
Julkaisu viittaa myös Wall Street Journaliin , jonka mukaan Google-yhteistyölle piti hakea hyväksyntä aina Sprintin ja omistajayhtiö SoftBankin toimitusjohtajilta .
Yhteistyö erilaisten palveluoperaattorien kanssa on muuten tavanomaista toimintaa suurille amerikkalaisille matkaviestinoperaattoreille .
The Informationin mukaan operaattorihanke tunnetaan nimellä Nova .
Sen on määrä olla kokeilu ja käynnistyä pian .
Tiettävästi Novaa vetävä Nick Fox olisi halunnut käynnistää toiminnan jo viime syksynä .
