Mitta tuli täyteen : San Francisco oikeuteen Googlen busseista
Aktivistien mukaan bussikokeilu kasvattaa kuilua hyvin palkattujen teknotyöläisten ja tavallisten duunarien välillä .
San Franciscon kaupunki ja piirikunta haastettiin käräjille pilottihankkeesta , missä alueen suurfirmojen linja-autot ovat saaneet käyttää julkisia pysäkkejä työmatkalaisten poimimiseksi ja jättämiseksi .
Uutistoimisto Reutersin mukaan kanteen takana on sekä liikenne- että asumisaktivisteja ja ammattiliitto .
Niiden mukaan alempipalkkaiset työntekijät kärsivät Googlen , Facebookin ja muun muassa Yahoon busseista , jotka myös saastuttavat , vaarantavat jalankulkijoita ja tukkivat pysäkit julkiselta liikenteeltä .
Tosin edes aktivistien kannetta ajava lakimies ei väitä , etteikö joukkoliikenteen käyttäminen olisi sinänsä kannatettavaa työmatkalaisille .
– Työntekijöiden kuljettaminen töihin busseilla on hyvä asia , mutta sillä on vaikutuksensa .
Haluamme kaupungin analysoivan , mikä se vaikutus on ja poistavan haittoja niin paljon kuin mahdollista , lakimies Richard Drury sanoo Reutersin mukaan .
San Franciscon puolitoistavuotinen pilotti sallii yksityisten bussien pysähtyä tavallisilla bussipysäkeillä yhden dollarin hintaan pysähdystä kohden päivässä .
Hinta asetettiin tammikuussa , mutta se ei tyydyttänyt aktivisteja , jotka vaativat sakkoja tai vähintään raskaita käyttömaksuja työmatkabusseille .
Kaupungissa on nähty jopa protestoijien aiheuttamia tiesulkuja bussien häiritsemiseksi .
