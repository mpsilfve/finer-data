Nokia kertoi laitemyynnistä viimeisen kerran — ei hyviä uutisia
Matkapuhelinvalmistaja Nokian laite- ja palveluyksikön ( Devices Services ) liiketulos ilman kertaeriä sukelsi syvälle tappiolle vuoden 2014 ensimmäisellä neljänneksellä .
Nokia on myynyt matkapuhelintoimintonsa Microsoftille , ja kauppa saatiin päätökseen perjantaina .
Yhtiö raportoi puhelinliiketoiminnastaan osavuosikatsauksessa lopetettuna toimintana .
Yksikön liiketulos ( ei-IFRS ) oli tammi–maaliskuussa 306 miljoonaa euroa tappiollinen .
Vuotta aiemmin liiketappiota kertyi 73 miljoonaa euroa .
Tammi–maaliskuun liikevoittoprosentti ( ei-IFRS ) sukelsi - 15,9 prosenttiin .
Edellisenä vuonna vastaavaan aikaan marginaali oli -2,6 prosenttia .
Ei-IFRS-luvuissa ei ole mukana kertaluonteisia eriä .
Alkuvuoden liikevaihto oli 1,9 miljardia euroa .
Laskua tuli 30 prosenttia viime vuoden vastaavan ajan 2,8 miljardista eurosta .
