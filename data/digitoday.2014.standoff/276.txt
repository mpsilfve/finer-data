Kultaisen iPhonen puute oli Jollan onni
Jolla sinnitteli DNA:n listoilla iPhone 5S:n ohi .
DNA jatkaa toistaiseksi Suomen ainoana Jolla-myyjänä .
Jolla nousi iPhone 5S:n yläpuolelle DNA:n myydympien puhelimien listalla .
IPhonen myyntiä haittasivat saatavuusongelmat .
– Värejä alkoi tulla loppukuusta .
Etenkin kulta on ollut tosi kysytty , sanoo DNA kaupan toimitusjohtaja Sami Aavikko Digitodaylle .
Aavikon mukaan on kuitenkin vaikea sanoa , olisiko parempi saatavuus nostanut iPhonen Jollan ohitse .
– IPhonen ja Jollan ostajat eivät ole ihan samaa kohderyhmää , Aavikko sanoo .
Vaikka DNA ei asiaa suoraan sanokaan , lienee turvallista sanoa monen iPhonen oston vähintään lykkääntyneen saatavuusongelmien vuoksi .
Vaikka DNA:lla on yksinoikeus Jollan myyntiin Suomessa , kaikki Jollat eivät näy DNA:n luvuissa .
Näitä ovat etupäässä Jollalta suoraan tehdyt ennakkotilaukset .
Tämän vuoksi Aavikko ei voi kommentoida Jollan menestystä koko Suomen mittakaavalla .
Aavikon mukaan Jollan myymälämyynti on ollut ”odotusten mukainen” .
Jonoja ei syntynyt , vaikka puhelimet ovat synnyttäneet DNA:n kaupoissa paljon kiinnostusta .
– Puhelimella on menossa edelleen betavaihe , mikä rajoittaa sen kiinnostusta kaiken kansan laitteena .
Siitä puuttuu vielä määrättyjä asioita , Aavikko muotoilee .
Jolla määrittelee , milloin vaihe päättyy .
DNA ei kommentoi , kuinka kauan yhtiön yksinoikeus Jollan myymiseen kestää .
Aavikon mukaan puhelimen myynti säilyy DNA:lla ” ainakin toistaiseksi ” .
Myös muilla operaattoreilla olisi kiinnostusta ottaa Jolla valikoimiinsa .
Elisan henkilöasiakasyksikön liittymäliiketoimintajohtaja Henri Korpi sanoo , että yhtiö on keskustellut Jollan kanssa .
– On kuluttajan etu , että heillä on paljon valinnanvaraa .
Otamme Jollan mielellään myyntiin , mutta se ei ole nykyisellään vielä mikään massatuote .
Jollalla on vielä tehtävää puhelimen suorituskyvyn kanssa , Korpi sanoo .
