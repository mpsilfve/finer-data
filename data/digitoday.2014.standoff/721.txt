Näistä pöksyistä kuullaan vielä : älykalsareille voitto urheilusarjassa
Kuopiolaisen Myontec Oy:n kehittämät älyhousut ovat voittaneet palkinnon Münchenissä pidetyssä kilpailussa .
Shortseihin on kudottu antureita , jotka mittaavat ihmisen suurimpien lihasten toimintaa .
Helsingin Sanomien mukaan älykalsarit voittivat Sports & Fitness -sarjan ISPO-messujen yhteydessä pidetyssä kilpailussa , johon osallistui kaikkiaan yli 600 tuotetta 69 maasta .
ISPO:n verkkosivuilla on julkistettu suuri joukko erilaisten palkintojen voittajia .
Siellä palkittiin muun muassa Google Glassin sovellus , jolla voi ohjata juoksumattoa .
The New York Times kirjoitti Myontecin älyhousuista jo kesäkuussa 2012 .
Sen mukaan kuluttajatuote oli arviolta parin vuoden päässä .
Älyhousujen tietokoneelle keräämistä tiedoista saadaan tietoa lihaskuormituksesta , suoritustekniikasta , lihastasapainosta ja lihastyön taloudellisuudesta .
Ne on suunnattu aktiiviurheilijoille ja varakkaille himokuntoilijoille .
Mbody-housuja myydään jo kuluttajatuotteena yrityksen omassa verkkokaupassa , mutta 890 euron hintalappu lienee vielä kallis laajoille joukoille .
Älypöksyjen tietoja pääsee katselemaan Suunnon Movescount-sovelluksella .
