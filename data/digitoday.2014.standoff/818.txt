Minikopteri lähti lapasesta tv:ssä — aiheena lennokkien turvallisuus
Uutinen lennokkien turvallisuudesta johti lennokin putoamiseen kuvausryhmän keskelle .
Älä lennätä lennokkia sisätiloissa lienee yksi opetus , jonka Foxin nopeasti eskaloitunut uutispätkä jätti jälkeensä .
Yhdysvaltalainen televisioyhtiö Fox oli kutsunut Popular Sciencen toimittajan Dave Mosherin kertomaan kauko-ohjattavista lennokeista sen jälkeen , kun yksi oli pudonnut Valkoisen talon pihalle .
Mosher toi mukanaan lennokin , joka oli samanlainen kuin presidentin perhettä moikannut .
Aiheena oli ennen kaikkea lennokkien turvallisuus , mistä Mosher päätyi antamaan tahattoman oppitunnin .
Studiossa lennätetty minikopteri pysyi hallinnassa , kunnes yksi toimittajista pyysi Mosheria kääntämään lennokin , jotta siihen kiinnitetty kamera kuvaisi heitä .
Seurauksena lennokki teki kaikkea muuta ja syöksyi lavasteiden ulkopuolelle lopulta melkein osuen kameramieheen .
Kukaan ei loukkaantunut , eikä lennokki kärsinyt ainakaan isoja näkyviä vaurioita .
Mosher teki heti selväksi , että hän ei ole valtuutettu lennokkipilotti .
Jos ei muuta , niin läheltä piti -tilanne teki harvinaisen selväksi sen , että lennokkien käyttöä on syytä ohjeistaa ja säännellä samalla , kun ne yleistyvät kovaa vauhtia .
Foxin lennokkidraamasta kertoi videon kera muun muassa PetaPixel .
