Puhelimet soittavat toista viulua Microsoftin orkesterissa
Microsoftin julkistustilausuus New Yorkissa oli toteutettu suuren maailman malliin .
Julkistustilaisuudessa tarjolla oli kaikkea ja kaikille .
Mukana oli myös pieni ja sitkeä Suomi puhelinteollisuudellaan .
Suomalaisuus on tosin jo hyvin tehokkaasti häivytetty Microsoftin puhelinbisneksestä .
Puhelimet ovat nyt yksi osa Microsoftin suurta tuoteperhettä .
Eniten tilaa saivat Microsoftin Surface-tabletit , jotka kirvoittivat yleisöstä suuret suosionosoitukset .
Myös kuntoiluun tarkoitettua Microsoft Band -älyranneketta sekä virtuaalitodellisuutta piirtävää Hololens-silmikkoa hurrattiin ahkerasti .
Puhelimien esittelyn aikana yleisö oli paljon hiljempaa .
Nokialle ei koskaan tullut menestystä Amerikassa , eikä seuraaja Microsoftkaan ole siellä puhelimillaan onnistunut .
Jäljellä olevien ex-nokialaisten onneksi Microsoft kuitenkin uskoo monialustastrategiaan .
Suomeksi käännettynä se tarkoittaa , että samojen ohjelmien pitää toimia tietokoneissa , tableteissa ja puhelimissa .
Ja sitä varten tarvitaan jatkossakin puhelimia .
