Facebookin palvelinguru Frank Frankovsky lähtee
Yhteisöpalvelu Facebookin palvelinkeskusten vetäjä ja yhtiön Open Computer -projektin johtaja Frank Frankovsky ilmoitti siirtyvänsä omaan yritykseensä .
Frank Frankovsky tunnetaan ennen kaikkea avoimiin ohjelmistoihin perustuvien palvelinten kehitysprojektista , joka on tähdännyt palvelinkustannusten alentamiseen .
Facebook-johtoinen Open Compute Project ( OCP ) tähtää laitteiden suunnittelun yksinkertaistamiseen ja teknologian jakamiseen .
Facebookin mukaan Frankovskyn vetämä hanke on säästänyt sille 1,2 miljardia dollaria kolmen vuoden aikana .
Frankovsky ei lähde ovet paukkuen .
Hän aikoo työskennellä Texasin Austinissa , jossa hänen perheensä asuu , mutta jatkaa edelleen OCP:n hallituksessa ulkopuolisena jäsenenä ja sen vetäjänä .
Frankovskyn uusi , vielä nimetön yritys kehittää optista tallennusta .
Tarkoituksena on nostaa tallennusvolyymeja ja hakuaikoja suurten internetyritysten tarvitsemiin mittoihin , GigaOm kirjoitti .
