Piilaakson valtiaat sopivat palkkauskartellin korvauksista — jälleen
Piilaakson jättiyritykset Apple , Google , Intel ja Adobe ovat sopineet jälleen korvauksista teknologia-alan työntekijöille , joiden palkkatasoa ne pitivät alhaalla keskinäisellä sopimuksella .
Seitsemän Kalifornian Piilaakson yritystä sopi , etteivät ne rekrytoi työntekijöitä toisiltaan .
Sopimus , joka oli voimassa vuosina 2005 – 2009 , piti alueen teknologiaosaajien palkkatasoa keinotekoisen matalana .
Palkkaamattomuuskartellin yrityksistä kolme , Lucasfilm , Pixar ja Intuit , sopi työntekijöiden vuonna 2011 nostaman kanteen ja maksoi heille korvauksia 20 miljoonaa dollaria vuonna 2013 .
Apple , Google , Intel ja Adobe puolestaan pääsivät sopimukseen työntekijöiden kanssa yhteensä 324 miljoonan dollarin korvauksesta , mutta sopimus olisi tarvinnut tuomioistuimen hyväksynnän .
Tuomari Lucy Koh kuitenkin hylkäsi sopimuksen viime elokuussa , koska korvausmäärä oli suhteellisesti pienempi kuin Lucasfilmin , Pixarin ja Intuitin työntekijöilleen maksama korvaus .
Vastaava korvaus olisi vaatinut 380 miljoonan dollarin kokonaiskorvausta .
65\_000 työntekijää koskevan , tiistaina tehdyn sopimuksen sisältöä ei ole vielä kerrottu julkisuuteen , sillä myös uusi sopimus tarvitsee tuomari Koh’n hyväksynnän .
Asiasta uutisoi muun muassa Cnet .
