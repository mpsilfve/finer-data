Google pistää Bumpin ja Flockin pölkylle — data tuhotaan
Googlen hankkimat sovellukset Bump ja Flock lakkaavat olemasta kuukauden päästä .
Tietojen pelastamiseen on saman verran aikaa .
Googlen viime syyskuussa hankkima Bump Technologies ilmoittaa sen kahden tiedostojen siirtoon käytetyn sovelluksen Bumpin ja Flockin lakkaavan olemasta .
Sovellukset eivät toimi enää 31. tammikuuta jälkeen ja sitten alkaa myös käyttäjätietojen tuhoaminen .
– Olemme nyt syvästi keskittyneet uusiin projekteihimme Googlessa , ja olemme päättäneet lopettaa Bumpin ja Flockin , Bumpin perustaja ja pääjohtaja David Lieb kirjoittaa blogissa .
Tietonsa voi pelastaa avaamalla kumman tahansa sovelluksen ja seuraamalla ohjeita .
Sähköpostiin saapuu sitten linkki , josta saa kaiken datansa kuten valokuvat , videot tai kontaktit .
On hieman outoa , että Google jatkaa kummankin sovelluksen tarjoamista sekä Google Playssa että Applen App Storessa varoittamatta sovellusten kuvauksessa ollenkaan vain päivien päässä odottavasta lopusta .
Sovellukset vedetään pois kaupoista samaan aikaan , kun ne lakkaavat toimimasta eli kuun lopussa .
Bump ja Flock ovat olleet ilmaisia .
Kehittäjä mainostaa Bumpia ladatun yli sata miljoonaa kertaa .
