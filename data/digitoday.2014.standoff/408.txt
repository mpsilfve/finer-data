" Maapallon serkku " löytyi 500 valovuoden päästä
Tätä on odotettu siitä lähtien , kun nyt jo vikaantunut Kepler-kaukoputki ammuttiin avaruuteen .
Tutkijat jatkavat päätehtävänsä lopettaneen Kepler-avaruuskaukoputken tuottaman massiivisen datavuoren louhimista ja osuivat kultasuoneen .
Tuloksena on kaukoputken toistaiseksi merkittävin havainto .
Nasa kertoo , että uusi 500 valovuoden päästä löytynyt planeetta on hyvin lähelle maapallon kokoinen ja kaiken lisäksi se kiertää emotähteään sellaisella etäisyydellä , että elämä voi olla mahdollista .
Tai , missä vesi olisi nestemäisessä muodossa , mikäli sitä on planeetalla ollenkaan .
Planeetta nimeltä Kepler-186f on ensimmäinen laatuaan kaikista niistä lukemattomista muista tähtien kiertolaisista , joita Kepler on jo havainnut .
Löytö vahvistaa , että maapallon kokoisia planeettoja on olemassa muidenkin tähtikuntien elämälle suotuisalla vyöhykkeellä .
Kepler-186f:n koostumuksesta ei ole tietoa , mutta todennäköisesti kyseessä on maapallon tavoin kiviplaneetta .
Siellä on verrattain hämärää , sillä emotähden kirkkaus planeetan pinnalla vastaa parhaimmillaan auringon kirkkautta tunti ennen sen laskua Maassa .
– Elämälle suotuisalla alueella oleminen ei tarkoita , että tiedämme planeetan olevan asuttava .
Lämpötila riippuu vahvasti siitä , millainen kaasukehä planeetalla on .
Kepler-186f:ää voidaan ajatella maapallon serkkuna kaksosen sijaan .
Sillä on paljon ominaisuuksia , jotka muistuttavat Maata , vertaa Nasan Astrophysics Divisionin johtaja Paul Hertz tiedotteessa .
Ennen uusinta löytöä lähin tunnettu maapallon vastine oli elämälle suotuisalla vyöhykkeellä sijaitseva ja 40 prosenttia maapalloa isompi Kepler-62f .
Kepler-kaukoputken työ aurinkokunnan ulkopuolisten ja maapallon kokoisten planeettojen löytämiseksi päättyi viime vuonna tekniseen vikaan .
Mutta se ennätti kerätä tutkijoille pengottavaa aineistoa vuosikausiksi .
Lisäksi laitteelle on kaavailtu vielä muuta tieteellistä käyttöä .
