Googlen kuumailmapallo kiersi maapallon 22 päivässä
Googlen hullu projekti , joka tähtää internetin viemiseen maailman harvaan asutuille kehittyville alueille kuumailmapalloverkon avulla , onnistui kiertämään maapallon 22 päivässä .
Googlen Project Loon tiedotti Google+:ssa , että sen kuumailmapallo Ibis-167 kiersi maapallon 22 päivässä , noin kolmanneksen keskimääräistä kiertoaikaa nopeammin .
Kuumailmapallo kulkee maapalloa kiertävien ilmavirtojen mukana .
Projektissa kerättävät tiedot yläilmakehän tuulista ja niiden muutoksista mahdollistavat kuumailmapallon nostamisen tai laskemisen haluttuihin tuuliin .
Kuumailmapallojen ilmapumppujen tehoa on nostettu , nousut ja laskut voidaan tehdä nopeammin .
Ibis-167 , joka on aloittanut uuden kierroksen , ylitti projektissa yhteisen puolen miljoonan kilometrin rajapyykin .
Google käynnisti Project Loonin Uudessa-Seelannissa viime kesäkuussa , jolloin se lähetti 30 kuumailmapalloa stratosfääriin 20 kilometrin korkeuteen .
Myöhemmin Google on lähettänyt näitä radiolaitteilla varustettuja kuumailmapalloja myös Kaliforniasta , FierceWireless kirjoitti .
