Kolme kuukautta , 1,1 miljoonaa uhria
Myös Neiman Marcusin uhriluku venyy miljoonaluokkaan , mutta murron kesto on suurin ihmetyksen aihe .
Muoti- ja luksustavaroiden myymäläketju Neiman Marcus kertoi viimeinkin arvionsa maksukorttimurron uhrimäärästä .
Yhdysvaltalaisketju tiedotti verkkosivuillaan uskovansa , että kaikkiaan 1,1 miljoonaa maksukorttia on voinut altistua sen kassakoneita haistelleelle haittaohjelmalle .
Lisäksi Neiman tietää 2400 korttia käytetyn väärin murron seurauksena .
– Kadumme syvästi ja olemme hyvin pahoillamme , että joidenkin asiakkaidemme maksukortteja käytettiin väärin sen jälkeen , kun niillä oli tehty ostoksia liikkeissämme , Neiman Marcusin pääjohtaja Karen Katz toteaa .
Johtaja vahvisti tiedon , että hyökkäys sen järjestelmiä vastaan alkoi jo 16. heinäkuuta viime vuonna .
Hyökkäys päättyi vasta yli kolme kuukautta myöhemmin 30. lokakuuta .
Mutta Katzin mukaan Neiman sai tietää murtautumisesta vasta tammikuun ensimmäisenä päivänä .
Neiman ei osaa vielä sanoa , kuinka montaa sen myymälää haittaohjelmaisku koski , tai onko tapauksella yhteyttä toisen myymäläketjun Targetin vastaisen hyökkäyksen kanssa .
Target menetti arviolta 40 miljoonaa maksukorttitietoa varkaille ja lisäksi 70 miljoonan asiakkaan muita tietoja .
