Kivijalkakaupan ankea aika : Konkurssikypsän jättiketjun pesää jaetaan jo
94 vuotta toiminut amerikkalainen elektroniikkaketju RadioShack on ajautumassa konkurssiin .
Sen osakkeen noteeraaminen on lopetettu New Yorkin pörssissä , josta sitä ollaan heittämässä ulos .
Velkojen kattamiseksi yritys hakee varoja ketjun liikepaikkojen myynnillä .
Uutistoimisto Bloombergin lähteiden mukaan matkapuhelinoperaattori Sprint olisi mahdollisesti ostamassa jopa puolet RadioShackin runsaasta 4\_000 kaupasta .
Toisten lähteiden mukaan myös verkkokauppajätti Amazon oli kiinnostunut osasta kauppoja .
Niistä tulisi hyviä tuotteiden esittely- ja jakelupisteitä .
Tietolähteiden mukaan RadioShack olisi myymässä noin puolet liikkeistään .
Toinen puoli on mitä ilmeisimmin määrä sulkea .
RadioShackin katoaminen kokonaan ei kuitenkaan ole vielä varmistunut .
Tiettävästi ainakin Brookstonen takana oleva sijoitusryhmittymä on kiinnostunut ostamaan ketjun .
Brookstone on elektroniikka- ja hyvinvointituotteisiin erikoistunut ketju .
On myös mahdollista , että ketjulle ilmaantuu jokin muu kiinnostunut ostaja .
Bloombergin lähteiden mukaan Sprint ja RadioShack ovat neuvotelleet myös kauppojen yhteisbrändäyksestä .
