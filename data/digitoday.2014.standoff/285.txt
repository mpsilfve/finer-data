Flappy Bird -puhelimien myyjille karu uhkaus
Otsikot Flappy Birdilla varustettujen iPhone-älypuhelimien kuusinumeroisista kauppahinnoista eivät pidä paikkaansa .
Yksinkertaisesta mutta koukuttavasta Flappy Bird -pelistä on tullut suuri mediatähti sen jälkeen , kun kehittäjä veti pelin pois Applen App Storesta ja Googlen Google Playstä .
Otsikot Flappy Birdilla varustettujen iPhone-älypuhelimien kuusinumeroisista kauppahinnoista perustuvat vedätyksiin .
Flappy Bird - iPhone -kombinaatioita on tuskin myyty viisinumeroisilla , nelinumeroisilla tai edes kolminumeroisilla summilla Ebay-verkkohuutokaupassa , Cnet uutisoi .
Tekijänoikeuden suojaamien sovellusten myyminen on nimittäin vastoin Ebayn sääntöjä .
Cnetin Eric Mack kirjoittaa olleensa yhteydessä useisiin Ebayssä Flappy Birdiä tarjonneeseen .
Heidän tarjouksensa oli poistettu kaupasta sääntöjen vastaisina .
Sovelluksen myyminen Ebayssä vaatisi pelin kehittäjän Dong Nguyenin luvan .
Hän tuskin lupaa antaa , sillä hän sanoi tuntevansa syyllisyyttä siitä , että oli tehnyt liian addiktoivan pelin .
Ebayn eräälle Flappy Birdillä varustettua älypuhelinta kauppaavalle henkilölle lähettämän viestin mukaan älypuhelimet ja taulutietokoneet pitää palauttaa tehdasasetuksiin ennen kuin ne voidaan ilmoittaa myyntiin .
– Ole hyvä ja noudata näitä ohjeita nykyisissä ja tulevissa ilmoituksissasi ja muista , että sääntöjen rikkominen voi johtaa tilisi jäädyttämiseen .
