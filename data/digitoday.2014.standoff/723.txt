Google toi älylaseille uudet kehykset — huoli yksityisyydestä jatkuu
Google on esitellyt seitsemät erimalliset kehykset älylaseilleen .
Lisäksi kehyksiin voi saada linssit omilla vahvuuksilla tai aurinkolasit .
Google esittelee Google Glass -älylasihankkeen verkkosivuilla uusia kehysmalleja .
Älylasit voi jatkossa saada myös käyttäjän vahvuuksilla .
Googlen mukaan varsinkin silmälasivahvuudet ovat olleet erittäin toivottu ominaisuus .
Googlen Titanium-mallistoon kuuluu neljä hieman erilaista silmälasinkehystä , joiden kappalehinta on 225 dollaria eli noin 165 euroa , kertoo CNN-uutiskan ava .
Lisäksi Google esitteli kaksi uutta aurinkolasimallia .
Malleja voivat saada vain Googlen älylasien testiohjelman osanottajat .
Googlen älylasimallien oikeanpuoleisessa sangassa on edelleen näkyvä laite , jossa on muun muassa kamera sekä käyttäjän silmään tietoa näyttävä linssi .
Laitteen irrottaminen ei käy käden käänteessä , sillä se on kiinnitetty kehykseen ruuvilla .
Googlen uudet kehykset saattavat vähentää tyylitietoisten silmälasinkäyttäjien vastarintaa , mutta niiden käyttö on silti kielletty useissa paikoissa Yhdysvalloissa .
Esimerkiksi Kaliforniassa nainen sai viime vuonna sakot ajaessaan autoa älylasit päässään .
Älylasit rinnastetaan matkapuhelimiin , joiden käyttö on kielletty ajon aikana .
Sakot tosin kaatuivat oikeudessa äskettäin .
Tämän kuun alussa poliisi kuulusteli Ohiossa miestä , joka oli elokuvissa Google-lasit päässään , sillä hänen epäiltiin tallentavan elokuvaa laittomasti .
Lisäksi Googlen älylasien on epäilty loukkaavan muiden ihmisten yksityisyyttä , sillä sen kameralla voi ottaa valokuvia ja kuvata videoita huomaamatta .
Vasta testikäytössä olevat Googlen älylasit on jo kielletty muun muassa useissa ravintoloissa ja kasinoissa .
Yhdysvalloissa on myös syntynyt " Stop the Cyborgs " -kansalaisliike , joka haluaa muun muassa julkisia alueita , joilla älylasien käyttö on kielletty .
