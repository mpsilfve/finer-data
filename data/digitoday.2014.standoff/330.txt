Päätyvätkö oululaiset seuraavaksi Intelin syliin ?
Taiwanilainen siruvalmistaja MediaTek , joka suunnittelee modeeminsa Oulussa , aikoo pyrkiä Yhdysvaltain markkinoille .
Markkinahuhujen mukaan Intel olisi kiinnostunut ostamaan MediaTekin .
MediaTek ja Intel kilpailevat samoista , edullisten älypuhelinten kasvavista markkinoista .
Intelin pyrkimykset mobiilimarkkinoille ovat tuottaneet tulosta ja markkinaosuutta hitaanlaisesti .
Pörssiarvoltaan 28 miljardin dollarin MediaTek voisi antaa sirujätille tarvittavan jalansijan .
MediaTekin johtajien mukaan Intelin kanssa ei ole menossa minkäänlaisia kauppaneuvotteluita .
Intel ei kommentoi asiaa , Cnet kirjoitti .
Halpojen älypuhelinten kysynnälle odotetaan kasvua Yhdysvalloissa , koska operaattorit ovat luopumassa puhelinten hintatukiaisista , mikä paljastaa laitteiden todelliset hinnat kuluttajille .
Heidän uskotaan muuttuvan hintatietoisiksi älypuhelinten suhteen .
MediaTek avasi toimipisteet Intiassa ja Suomessa viime vuonna .
Tämän vuoden alussa vuorossa oli toimisto Kalifornian San Diegossa , suurimman kilpailijan Qualcommin pääkonttorikaupungissa .
Kiinassa ja Itä-Aasiassa menestynyt MediaTek on tuottanut jatkuvasti tehokkaampia mobiilisuorittimia erityisesti fuusioimalla mobiilisuorittimiin lte-modeemin .
Sen suorittimia käytetään etenkin halvoissa ja keskihintaisissa älypuhelimissa .
Cnetin haastatteleman MediaTekin johtajan Ching-Jiang Hsiehin mukaan MediaTekillä on globaaleja suunnitelmia ja niiden toteuttamiseksi Yhdysvaltain markkinat ovat tärkeässä asemassa .
Tähän mennessä suurista amerikkalaisoperaattoreista vain T-Mobile on sertifioinut MediaTekin sirun .
Amerikkalaismarkkinoilla on ollut saatavilla vain muutama MediaTekin suoritinta käyttävä puhelin : Alcatel OneTouch Fierce , Evolve and Evolve 2 .
