Ensin meni Twitter , nyt Youtubekin
Sen sijaan , että Turkki olisi palauttanut Twitterin kansalaisille , on se nyt estänyt myös Googlen videopalvelun Youtuben .
Turkin viestintävirasto kielsi torstaina pääsyn Youtube-videopalveluun , muun muassa Wall Street Journal kertoo .
Syynä on vain tunteja aikaisemmin Youtubessa julkaistu äänitallenne , jonka väitetään sisältävän Turkin korkea-arvoisten poliitikkojen keskustelun mahdollisista sotatoimista Syyriassa .
Tallenteessa , jonka aitoutta ei ole varmistettu , puhuvat väitteiden mukaan Turkin ulkoministeri , tiedustelujohtaja ja tärkeä kenraali .
Jos tallenne on aito , olisi kyseessä merkittävä tietosuojan herpaantuminen Turkin hallinnossa .
Se tarkoittaisi , että joku on onnistunut tallentamaan keskustelun epäilemättä turvalliseksi luullussa huoneessa .
Viikko sitten Turkissa estettiin Twitter , ja vaikka oikeus äskettäin puolsi kiellon kumoamista , voi mennä viikkoja ennen kuin Twitter palautuu turkkilaisille .
Jo Twitter-kielto sai aikaan huomattavaa arvostelua ulkomailla ja myös YK vaati Turkkia purkamaan kiellon .
Turkissa pidetään tärkeät paikallisvaalit viikonloppuna , ja pääministeri Recep Tayyip Erdogan esiintyi Twitterin estämisen ehdottomana kannattajana .
Oletettavasti myös Youtuben kieltoa voi kiertää erilaisin konstein riippuen siitä , kuinka pitkälle Turkki menee kiellon teknisessä toteutuksessa .
