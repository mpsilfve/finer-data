Suomalaisten internet on vasta 17:s maailman nopeusvertailussa
Suomalainen internet sijoittuu kohtuullisesti Akamain nopeustilastoissa , mutta parantamisen varaa jää kuitenkin reippaasti .
Keskinopeudeltaan se on maailman maista sijalla 17 .
Internetin hetkellistä purskenopeutta vertailtaessa Suomen sijoitus on 33:s .
Yli 10 megabitin sekuntinopeuksiin pääsee Suomessa neljännes yhteyksistä .
Globaalissa vertailussa tämä antaa Suomelle sijan 13 .
Euroopan parhaat nettiyhteydet löytyvät Hollannista , jossa keskinopeus on 12,5 megabittiä sekunnissa .
Suomessa se on 8,5 megabittiä sekunnissa .
Eurooppalaisista maista Suomen edellä ovat Sveitsi , Tshekki , Belgia , Irlanti , Itävalta , Ruotsi , Tanska ja Britannia .
Lähes Suomen nopeuksiin pystyvät myös Norja , Israel , Venäjä ja Romania .
Internetin keskinopeus kasvoi Suomessa vuoden aikana 25 prosenttia .
Kasvunopeus oli maanosan hitaimpia .
Suuri amerikkalainen pilvipalvelujen toimittaja Akamai julkaisi tiistaina internetin tilaa luotaavan viime vuoden kolmannen neljänneksen katsauksen .
Seuranta on jaettu 133 maahan tai alueeseen ja niissä kaikissa internetin liikenne vauhdittui .
Erot netin nopeuden parantumisessa olivat kuitenkin huimia .
Maailman keskiarvonopeus on 3,6 megabittiä sekunnissa , mikä on 10 prosenttia enemmän kuin toisella vuosineljänneksellä ja 29 prosenttia enemmän kuin vuotta aikaisemmin .
Egyptissä nettiliikenne nopeutui vaivaiset 0,2 prosenttia 1,2 megabittiin sekunnissa , kun se Ranskan Reunion-saarella nopeutui 259 prosenttia 6,8 megabittiin sekunnissa .
Nopeimmat internetyhteydet kuuluvat aasialaisille .
Kolmen kärjessä ovat Etelä-Korea , Japani ja Hongkong , vasta sen jälkeen tulevat nopeimmat eurooppalaiset .
Eteläkorealaisten käytössä oli syys–lokakuussa internetyhteys , jonka keskinopeus oli 22,1 megabittiä sekunnissa .
Vuodessa nopeus oli noussut 51 prosenttia .
Akamain koko raportin voi ladata täältä .
Samalta sivulta löytyy myös linkit yhteenvetoraporttiin ja raportin tulosten esittelyyn grafiikkana .
Akamain raportista uutisoi muun muassa Cnet .
