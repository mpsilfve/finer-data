Kimallekynsilakka — väkevä ase tietokoneen urkintaa vastaan
Kimaltava kynsilakka paljastaa , onko kannetava tietokone avattu sen oltua poissa käyttäjänsä ulottuvilta .
Tiedustelupalvelujen verkossa tekemältä tiedonkeruulta on vaikea suojautua .
Verkkourkinnan ohella ihmisten tietoja saatetaan urkkia myös käymällä koneeseen fyysisesti käsiksi ja varastamalla siitä tietoja tai asentamalla vakoiluohjelma .
Tässä toimenpiteessä koneeseen päästään käsiksi murtautumalla omistajan hotellihuoneeseen ja avaamalla laite omistajan poissa ollessa .
Toinen tapa on , että viranomaiset takavarikoivat laitteen rajalla .
Etenkin Kiinan-kävijät ovat kertoneet tietokoneisiin tehdystä fyysisistä murroista .
Asiasta kirjoittaa Wired-lehti .
Tietoturvatutkijat Eric Michaud ja Ryan Lackey esittelivät Chaos communication cogress -tietoturvatapahtumassa tehokkaan aseen tietokoneen fyysistä hakkerointia vastaan : glitter- eli kimallekynsilakan .
Michaudin ja Lackeyn mukaan kimallelakka muodostaa tietokoneen ruuvien tai liitäntäporttien peittävien tarrojen päälle ainutlaatuisen kuvion , jonka muutos kertoo koneelle murtautumisesta .
Tutkijat suosittelevat ottamaan kuvioista kännykkäkameralla lähikuvan , johon mahdollisia muutoksia voi verrata .
Tutkijoiden mukaan tekniikka on sinettejä turvallisempi , sillä sinetit ovat vaihdettavissa uusiin .
Alkuperäisen kaltaista kimallekuviota on käytännössä mahdoton luoda .
Tekniikka on lainattu tähtitieteilijöiltä , jotka käyttävät sitä tähtitaivaan muutosten seuraamiseen .
Tutkijat sanovat kehittelevänsä tekniikkaan perustuvaa kaksivaiheista tunnistusjärjestelmää .
Siinä lakkasuojatusta kohteesta otettuja valokuvia verrataan keskenään , ja kuvioiden tulee olla täysin samanlaisia ennen kuin koneelta sallitaan pääsy esimerkiksi vpn-yhteyteen tai muuhun mahdolliseen hyökkäyskohteeseen .
