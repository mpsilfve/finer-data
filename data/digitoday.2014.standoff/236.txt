ZDNet : Windows 10:ssä saattaa olla kokonaan uusi selain
ZDNetin kokenut toimittaja ei lähteitään paljasta , mutta seuraavassa Windowsissa saattaa olla toinenkin selain vanhan Internet Explorerin lisäksi .
Windows 10:n selaimesta on huhuttu entistä enemmän kilpailijoiden kuten Chromen ja Firefoxin kaltaista .
Nyt näyttää siltä , että kyseessä voi olla tyystin uusi selain , jonka nimi ei ole Internet Explorer .
Asiasta kertoi ZDNetin pitkän linjan Microsoft-toimittaja Mary Jo Foley , joka ei täsmentänyt nimettömiä lähteitään mitenkään .
Selaimen koodinimi on kuulemma Spartan .
Uutiselle antaa uskottavuutta se , että kokonaan uudesta selaimesta on liikkunut huhuja jo aikaisemminkin .
Spartanin on määrä käyttää IE:stä tuttua JavaScript-moottoria nimeltä Chakra sekä selainmoottori Tridentiä ja tukea laajennuksia .
Kyseessä voi olla kevyt nettiselain , joka ei kuitenkaan korvaa Internet Exploreria .
Sitä tarvittaisiin edelleen varmistamaan yhteensopivuus vanhojen nettisivujen kanssa .
Microsoft on pitämässä Windows 10:n kuluttajille suunnatun esittelytilaisuuden 21. tammikuuta .
Nähtäväksi jää , esiintyykö tämä mystinen " Spartan " -selain sielläkin .
Ja jos esiintyy , millä nimellä .
