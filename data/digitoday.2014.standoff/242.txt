Huhu : Samsung siivoaa Androidinsa — ja täyttää sen Microsoftilla
Puhelinvalmistajien tapa liimata Android-käyttöjärjestelmän päälle omia kuorrutuksiaan ärsyttää monia .
Sammobilen tiedot Samsungin suunnitelmista jättävät ristiriitaisen vaikutelman .
Samsung on siivoamassa Androidin päälle asentamansa TouchWiz-käyttöliittymän sen tulevassa versiossa , Sammobile kuuli asiasta tietäviltä lähteiltä .
Julkistus saatetaan tehdä samaan aikaan " Galaxy S6 " :n kanssa 1. maaliskuuta .
Korealaisvalmistaja saattaa poistaa omat sovelluksensa , kuten S Health , S Note ja S Voice , uudesta TouchWizistä , mutta samalla niiden tilalle ollaan huhun mukaan tuomassa Microsoftin sovellukset kuten OneNote , OneDrive , Office Mobile ja Skype .
Usein Android-valmistajien omia sovelluksia pidetään turhana täytteenä Android-puhelimissa .
Sammobile sanoo Samsungin putsauksen johtuvan halusta parantaa TouchWizin suorituskykyä .
Ilmeisesti Microsoftin sovellusten tuominen tilalle ei sitten palauta tilannetta ennalleen ?
Samsung ja Microsoft sopivat pitkäkestoisen patenttikiistansa vain päiviä sitten .
Välitön kysymys on , liittyykö Microsoftin sovellusten tuominen TouchWiziin yhtiöiden väliseen sovintoon .
