Tutkijoiden pyyntö aikamatkustajille : " Tviitatkaa meille menneisyydessä "
Michiganin teknisen yliopiston tutkijat etsivät verkosta aikajärjestyksen suhteen virheellistä tietoa todisteeksi tulevaisuuden aikamatkustajista .
Tutkijat Robert J Nemiroff ja Teresa Wilson Michiganin teknisen yliopiston fysiikan laitokselta tutkivat verkkoa löytääkseen aikamatkustajia .
Tutkimuksessaan ( pdf ) Nemiroff ja Wilson käyttivät kolmea eri etsintämetodia paljastaakseen mahdolliset aikaepäjatkuvuudet verkkokommunikaatiosta .
Tutkimuksessa etsittiin tulevaisuudesta menneisyyteen matkanneita henkilöitä .
Epäjatkuvuuksia haettiin tviiteistä ja hakukonepyynnöistä .
Näistä etsittiin tietoa paavi Franciscuksesta ennen tämän valintaa maaliskuussa 2013 , sekä tietoa ISON-komeetasta ennen sen ensimmäistä havainnointia vuoden 2012 syyskuussa .
Lisäksi tutkijat pyysivät syyskuussa 2013 suoraan mahdollisia aikamatkustajia mainitsemaan Twitterissä tai sähköpostissa hashtagin #ICanChangeThePast2 tai #ICannotChangeThePast2 ennen elokuuta 2013 .
Jälkimmäistä termiä pyydettiin käyttämään , mikäli mahdolliset aikamatkustajat eivät uskoneet pystyvänsä muuttamaan menneisyyttä .
Tutkijat eivät löytäneet verkosta merkkejä aikamatkustajista .
He kuitenkin alleviivaavat , etteivät tulokset käy todistusaineistosta aikamatkustuksen kumoamiseen .
