Amazon tunkee WorkMaililla Microsoftin ja Googlen tontille
Verkkokauppa- ja pilvipalveluyritys Amazon uskoo sähköpostin tulevaisuuteen .
Se julkisti keskiviikkona yrityksille tarkoitetun sähköposti- ja kalenteriohjelmiston , jolla se yrittää tunkeutua enimmäkseen Microsoftin ja osittain Googlen hallitsemalle bisnessektorille .
Amazon ei ole ainoa , joka uskoo työpaikan sähköpostin strategiseen tärkeyteen .
Viime syksynä IBM lähti mukaan työpaikan sähköpostikisaan ja myös Dropbox tarjoaa omia email-palveluita yrityksille .
– Asiakkaat eivät ole tyytyväisiä nykyiseen sähköpostiratkaisuunsa .
Monien mielestä ratkaisut ovat kalliita ja monimutkaisia , Amazon Web Services -divisioonan johtaja Adam Selipsky sanoi Wall Street Journalille ( maksumuuri ) .
Amazon perustaa oman sähköpostiratkaisunsa myynnin palvelun käytön yksinkertaisuuteen ja turvallisuuteen .
Se ohittaa suurimman myyntiesteen , käyttäjien uudelleen koulutuksen , jättämällä Microsoftin Outlookin asiakasosuuden paikoilleen ja tarjoamalla yrityksille omaa taustaratkaisuaan .
Workmailin taustaprosessit toimivat Amazonin pilvipalvelussa , jossa kaikki data salakirjoitetaan .
Yritykset hallitsevat itse salausavaimia .
Amazon uskoo tämän vetoavan erityisesti viranomaisvalvonnassa oleviin aloihin ja yksityisyydestä tarkkoihin eurooppalaisiin yrityksiin .
Amazon lupaa myös tallentaa tiedot vain sovituille maantieteellisille alueille .
Amazonin palvelu maksaa saman verran kuin Googlen Apps for Work ja Microsoftin Office 365 eli neljä euroa sähköpostilaatikolta kuukaudessa .
Amazon voi tehdä WorkMaililla miljardi dollaria liikevaihtoa vuodessa , arvioi Baird Equity Researchin analyytikko Colin Sebastian .
Hänen mukaansa Googlen vastaava liikevaihto on miljardin ja on realistista uskoa Amazonin pystyvän samaan .
