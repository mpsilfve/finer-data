Loppukuusta jytisee ?
Samsung tahtoo " keskustella " terveydestä
Samsung Electronics kutsuu jenkkimediaa lehdistötilaisuuteen toukokuun lopussa .
Aiheena lienee puettava teknologia .
Samsung on lähettänyt kutsuja tilaisuuteen San Franciscossa 28. toukokuuta .
– Uusi keskustelu terveydestä on alkamassa .
Ole paikalla , kun se alkaa , kutsussa sanotaan muun muassa The Next Webin mukaan .
Teksti on hiukan outo ottaen huomioon , että Samsung on yrittänyt herätellä " uutta keskustelua terveydestä " jo jonkin aikaa muun muassa uuden Gear Fit -urheilurannekkeensa avulla .
Julkistaako Samsung toukokuussa softaa tai rautaa , joka vie puettavaa teknologiaa jollain tavalla selvästi uusille urille ?
Tapahtuman ajoitus on myös mielenkiintoinen , sillä Applen vuotuinen WWDC-kehittäjätapaaminen alkaa vain viikkoa myöhemmin – San Franciscossa sekin .
Apple on toistaiseksi pysytellyt sivussa puettavan teknologian markkinoilta , mutta huhut esimerkiksi Applen älykellosta eivät ole suostuneet kuolemaan .
