Mitä ihmettä TVkaistassa tapahtuu ?
Konkurssipesäkään ei tiedä ylläpitäjää
TVkaistan konkurssipesä on sulkenut TVkaista.fi-osoitteen , mutta palvelun sivut ovat yhä pystyssä hollantilaisella palvelimella .
Yhtiön konkurssipesän hoitajakaan ei tiedä , kuka palvelua oikein pyörittää .
Tvkaista.fi-verkko-osoitteesta löytyy vain cgi-bin-hakemiston linkki .
TVKaista Oy:n konkurssipesää hoitavan lakimiehen Heikki Aaltosen mukaan tvkaista.fi-osoite on suljettu hänen vaatimuksestaan .
– Kun tästä toiminnasta on syyte , niin velkojien kanssa tulimme siihen tulokseen , ettei konkurssipesä voi tällaista toimintaa millään tavoin ylläpitää , Aaltonen sanoo .
Televisio-ohjelmien tallennuspalvelua tarjonnutta TVKaistaa syytetään muun muassa tekijänoikeusrikoksesta ja törkeästä petoksesta .
– Konkurssipesälle tästä ei ollut mitään hyötyä , päinvastoin tuli riski korvausvaatimuksista .
Käytännössä Tvkiasta.fi-palvelun sivuille pääsee yhä ip-osoitteesta , joka viittaa Hollannissa sijaitsevaan palvelintilaa tarjoavaan yhtiöön .
Ip-osoite on todennäköisesti sama , kuin missä palvelu on toiminut aiemminkin , mutta tvkaista.fi-verkko-osoite ei enää vie palvelun sivuille .
Tvkaista.fi-pavelun ylläpitäjät ovat tänään julkaisseet lausunnon palvelun Facebook-sivuilla .
– TVkaistan sivulla on tällä hetkellä ongelmia .
Olemme siitä tietoisia ja yritämme korjata tilanteen mahdollisimman pian .
Ilmoitamme täällä uudestaan , kun tilanne on korjaantunut .
Joidenkin Facebook-kommenttien perusteella Tvkaista.fi-sivusto kyllä näkyy ip-osoitteen kautta , mutta sivujen kautta ei pääse katsomaan tallennettuja ohjelmia .
Tvkaista.fi-osoitteen omistava TVKaista Oy asetettiin helmikuussa konkurssiin .
Hämmennystä lisää se , että helmikuun lopulla palvelun ylläpitäjät kiistivät TVKaista Oy:n olevan yhteydessä Tvkaista.fi-palveluun .
– TVkaista on täysin erillään eikä ole millään tavalla sidoksissa TVkaista Oy -nimiseen yritykseen , joka lehtitietojen mukaan on hiljattain haastettu konkurssiin , ylläpitäjät ilmoittivat Facebook-sivuilla .
Aaltosen mukaan hän on saanut ylläpitäjiin yhteyden vain " sangen huonosti toimivan sähköpostiviestittelyn " kautta .
– Olen minä sieltä jotain tietoa saanut , Aaltonen sanoo .
– Mutta en esimerkiksi siitä , että kuka sitä pyörittää nykyään .
Tvkaista.fi-palvelun lopettamisesta kertoi ensimmäisenä Tietoviikko .
