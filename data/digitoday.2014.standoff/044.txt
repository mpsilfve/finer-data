Yllättävä Chromebook-lukema koski vain yrityksiä
Minyanvillen Michael Comeau katsoi erikoisen pc-lukeman taakse ja kohtasi yllätyksen .
Tutkimusyhtiö NPD antoi ymmärtää , että Googlen käyttöjärjestelmällä toimivat Chromebookit kattoivat 21 prosenttia Yhdysvaltain kannettavien tietokoneiden myynnistä marraskuun loppuun mennessä ja kahdeksan prosenttia tietokone- ja tablettimyynnistä yhteensä .
NPD:n mukaan mittaukset perustuivat Yhdysvaltain kaupallisiin kanaviin , ja Michael Comeau kysyi , mitä se tarkoittaa .
Vastaus oli , että yritysmyyntiä .
Ei siis kuluttajamyyntiä laisinkaan .
NPD olisi voinut tuoda asian hieman selvemmin esiin tiedotteessaan , jotta lukemattomilta vääriltä otsikoilta olisi vältytty .
NPD:n luvuista laskettuna Chromebookien yritysmyynti oli noin 1,15 miljoonaa kappaletta , kun taas Gartnerin mukaan pelkästään heinä–syyskuussa Yhdysvalloissa liikkui 16,1 miljoonaa pc:tä .
Tosin kyse on toimituksista , ei loppumyynnistä .
Luvuista ei voi lukea madonlukuja Chromebookeille , jotka siis ovat selvästikin nousseet kiinnostavaksi vaihtoehdoksi ainakin yrityksille .
NPD:n mukaan useita Chromebookeja ostettiin koulujen käyttöön .
