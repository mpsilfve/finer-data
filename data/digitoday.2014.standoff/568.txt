Applen vuoro saada Google niskaansa : Kolme aukkoa julki
Googlen mielestä asiassa ei ole mitään epäselvää .
Aikaraja tuli täyteen , joten aukot julkaistiin .
Microsoftin kiusana ollut Google siirtyi Applen pariin ja laittoi julki kolme haavoittuvuutta OS X -käyttöjärjestelmästä .
Yksi niistä on ilmeisesti jo korjattu OS X:n uusimmassa versiossa Yosemitessa , mutta kaksi ei .
Googlen mukaan aukot ovat vakavia ja mahdollistavat hyökkääjälle Mac-tietokoneen haltuunoton .
Tähän tosin vaaditaan fyysinen läsnäolo koneen luona .
Hyökkäys ei onnistu etäältä verkon välityksellä ainakaan pelkästään tämän aukon kautta .
Asiasta uutisoi muun muassa iMore , jonka mukaan myös Yosemitea koskevat kaksi aukkoa on korjattu OS X:n tulevassa päivityksessä 10.10.2 .
Google julkaisi aukot esimerkkikoodin kera , koska niiden raportoinnista Applelle tuli kuluneeksi 90 päivää .
Samalla tavalla Google toimi äskettäin Microsoftin kanssa julkistaessaan Windowsista eri haavoittuvuuksia ennen korjausten olemassaoloa .
Microsoft ei hyväksynyt Googlen toimintaa .
Toisaalta Microsoft oli juuri samaan aikaan haukannut omaa uskottavuuttaan tietoturvassa lopettaessaan laajan ennakkotiedotuksen tietoturvakorjauksistaan .
