Amerikan TVkaistan juttu ratkaistaan korkeimmassa oikeudessa
Yhdysvaltain korkein oikeus käsittelee ensi viikolla juttua , jossa ovat vastakkain Suomen TVkaistaa vastaava Aereo ja maan antenni-tv-yhtiöt yhdessä liittovaltion syyttäjän kanssa .
Aereo on tv-palvelu , jonka toiminta perustuu vapaiden antenni-tv-lähetysten ajansiirtoon ja välittämiseen kaapelin kautta .
Se välttää tekijänoikeuden suojaamaa julkisen esityksen kieltoa luomalla teknisesti jokaiselle katsojalle oman bittivirran .
Menetelmä on saanut alemmissa oikeusasteissa sekä hyväksyviä että hylkääviä päätöksiä .
Suomen vapaiden tv-kanavien ajansiirtoa tarjoava TVkaista on hävinnyt käräjäoikeudessa ja sen toiminta on kielletty , ja toimintaa harjoittanut yhtiö on haettu konkurssiin .
Palvelu tiettävästi toimii edelleen ulkomailla sijaitsevilta palvelimilta .
Aereon mahdollisuuksia ei pidetä kovin hyvinä mahtavia vastustajia vastaan , mutta tässä kaupallisessa , ei-poliittisessa jutussa tuomarien kantoja ei osata ennustaa , kirjoittaa Hollywood Reporter laajassa jutussaan .
Lehden mukaan päätös voi olla 7–1 puoleen tai toiseen tai vieläpä 4–4-tasapeli .
Yksi tuomareista on jostain syystä jäävännyt itsensä jutussa .
Tasapeli merkitsisi sitä , että Aereon toiminta olisi sallittua joissakin osissa Yhdysvaltoja ja kielletty toisissa .
Aereon tapaus kiinnostaa suomalaisia niin , että sille löytyy englanninkielisen lisäksi suomenkielinen Wikipedia-sivu .
Muilla kielillä sivuja ei ole .
