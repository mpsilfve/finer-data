Älä mene elokuviin älylasit päässäsi
USA:n Homeland Securityn agentti nappasi Google Glassin miehen päästä ja määräsi tämän ulos elokuvateatterista kesken esityksen .
Google Glass - virtuaalilasit aiheuttavat käyttäjilleen kaikenlaisia ongelmia .
Columbuksessa , Ohiossa sijaitsevassa AMC:n elokuvateatterissa vaimonsa kanssa Jack Ryan : Shadow Recruit -elokuvaa katsonut mies yllättyi , kun hänen viereensä ilmestyi mies , joka esitti jonkinlaisen kilvellä varustetun viranomaiskortin , nappasi miehen päästä tämän virtuaalilasit ja määräsi hänet ulos teatterista .
Ulkopuolella odotti useita poliiseja ja turvamiehiä .
Sen jälkeen miestä ja hänen vaimoaan kuulusteltiin eri huoneissa .
Häntä syytettiin elokuvan laittomasta kopioinnista .
Pariskunta päästettiin vapaaksi vasta kun paikalle tuotiin kannettava tietokone , jolla voitiin tutkia Google Glassin sisältö .
Mies sai korjaavilla linsseissä varustetut virtuaalilasinsa takaisin .
Hän kertoi kokemuksestaan The Gadgeteer -blogissa nimeään paljastamatta .
Alunperin hän ei ollut edes varma ketkä hänen kuulustelijansa olivat olleet .
Hän luuli heitä FBI:n virkailijoiksi , mutta kuuluistelijat olivatkin siirtolais- ja tulliviraston miehiä .
Immigration and Customs Enforcement , ICE on liittovaltion kaikkia poliisi- ja turvatoimia johtavan Department of Homeland Securityn , DHS:n alainen virasto .
Myöhemmin ICE vahvisti olleensa “ vapaaehtoisen ” takana , joka liittyi elokuvan laittomaan elektroniseen kopiointiin .
Elokuvapiratismi kuuluu ICE:n toiminta-alueeseen .
AMC Theaters julkisti asiasta oman lausuntonsa , jossa se ilmoittautuu ilmiantajaksi yhdessä yksityisten ihmisten piraattijahdista tunnetun elokuvateollisuuden järjestön MPAA:n kanssa .
Järjestön edustaja oli ollut paikalla ja se tilasi pikaisesti Homeland Securityn agentit sinne .
Miksi MPAA:n edustaja oli teatterissa kello kymmenen illalla , asiasta uutisoinut NBC News kyseli , mutta AMC ei vastannut siihen .
