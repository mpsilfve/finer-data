Kuka täyttää Ville Oksasen jättämän aukon ?
Effi perustaa muistopalkinnon
Electronic Frontier Finland ry perustaa muistopalkinnon kannustaakseen muita jatkamaan edesmenneen Ville Oksasen jalanjäljissä .
Suomalaisten sähköisiä oikeuksia ajava yhdistys Electronic Frontier Finland - Effi ry kertoo monien pyytäneen jotain keinoa muistaa pysyvästi yhdistyksen perustajaa ja varapuheenjohtajaa Ville Oksasta .
Hän kuoli marraskuussa 37-vuotiaana .
Vastauksena Effi perustaa Ville Oksasen muistopalkinnon .
– Villen poismeno jätti ison aukon suomalaiseen ja kansainväliseen palomuuriin perusoikeuksien puolustamisessa , mutta jatkamme lannistumatta työtä Villen hengessä , sanoo Effin varapuheenjohtaja Lars Wirzenius tiedotteessa .
Effi kutsuu kaikki kiinnostuneet tahot mukaan muistopalkinnon rakentamiseen ja muutenkin työhön digitaalisten oikeuksien puolesta .
Halukkaat voivat pyrkiä esimerkiksi muistopalkintokomiteaan .
