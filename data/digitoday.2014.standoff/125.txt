Apple vei Amerikan joulun , ex-Nokia pärjäsi myös
Apple menestyi loistavasti Amerikan joulumyynnissä , mutta myös Microsoftin ex-nokialaiset pärjäsivät markkinaosuuttaan paremmin .
Applen iPhonet ja iPadit varastivat joulun kilpailijoilta .
Mobiilisovelluksia ja mainoksia seuraavan analytiikkayrityksen Flurryn lukujen mukaan yli puolet kaikista joulukuun 19. ja 25. päivän välillä aktivoiduista puhelimista ja tableteista oli Applen laitteita .
Joulupukki todella tykkäsi omenoista .
Laiteaktivoinneista 51,3 prosenttia tuli Applelta .
Samsungin laitteiden osuus kaikista aktivoinneista oli 17,7 prosenttia ja Microsoftin 5,8 prosenttia .
Sonyn osuus oli 1,6 ja LG:n 1,4 prosenttia .
Ex-nokialaisten Lumioiden on täytynyt myydä todella hyvin , sillä Microsoftin myynnissä tablettien osuus lienee huomattavasti pienempi kuin Applella ja Samsungilla .
Lumioiden osuus Yhdysvaltain markkinoilla on vuositasolla noin neljä prosenttia .
Keskikokoiset älypuhelimet menivät hyvin kaupaksi .
Niiden osuus oli 64 prosenttia , kun isonäyttöisten phablettien osuus oli 13 prosenttia .
Viime vuonna isonäyttöisten osuus oli vain neljä prosenttia .
Eniten aktivoitiin iPhone 6 -puhelinta .
IPhone 6 Plus oli viidenneksi eniten aktivoitu laite , The Register kirjoitti .
Samsungin vaatimaton menestys Yhdysvaltain joulumarkkinoilla ei kuitenkaan muuta maailmanlaajuista markkinaosuuskuvaa .
Kiinassa ja muualla Aasiassa lahjojen antaminen ei osu jouluun .
Samsungin , Xiaomin , ZTE:n ja Lenovon vuoro tulee kiinalaisen uudenvuoden aikaan .
