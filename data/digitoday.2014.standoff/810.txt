Samsung kytkee älytelevisiot puhelimiin — ja asiakkaat Samsung-loukkuun
Samsungin kaikki uudet älytelevisiot käyttävät sen omaa Tizen-käyttöjärjestelmää ja ne kytkeytyvät automaattisesti yhtiön mobiililaitteisiin .
Samsung ilmoitti keskiviikkona , että sen Tizen-pohjaiset älytelevisiot etsivät lähellä olevat Samsungin mobiililaitteet ja jakavat sisällön niiden kanssa .
Käyttäjät voivat katsoa televisiota mobiililaitteiltaan kotiverkkonsa piirissä vaikka televisio ei olisi päällä .
– Tapa , jolla yhteiskunta kuluttaa viihdettä ... on kehittynyt ja nyt siihen kuuluu monia laiteita ja loputon määrä sisältöä erilaisista lähteistä .
Tämän muutoksen tunnistaen Samsungin uusi alusta on suunniteltu jakamaan yhdistetty viihdekokemus , joka on sekä virtaviivainen että voimakas , Samsung sanoi tiedotteessaan .
Asiasta kirjoittanut Cnet muistutti , että Samsungin yritykset Tizen-käyttöjärjestelmän levittämisessä ovat olleet melkoista kompurointia .
Tizen-laitteita on julkistettu ja luvattu , mutta kauppoihin ne eivät ole päässeet .
Cnetin mukaan Samsungilla ei ole vieläkään yhtään kaupallisessa levityksessä olevaa Tizen-älypuhelinta .
Tizen on käytössä vain parissa älykellossa ja kamerassa .
Samsungin on määrä esitellä Tizen-televisiot ensi viikon CES 2015 -kuluttajaelektroniikkamessuilla Las Vegasissa .
Samsungin linjaus on tulkittavissa yritykseksi lukita kuluttajat yhä tiukemmin omaan ekosysteemiinsä , sillä kilpailijoiden puhelimiin sisältöjä ei ole luvassa .
Yhtiöllä on jo samanlainen käytäntö useimpien älykellojensa kanssa , sillä ne toimivat vain Samsungin puhelimien kanssa .
