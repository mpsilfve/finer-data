Ennätystuloksen tehnyt Apple kertoi kellonsa myynnin aloituksesta
Viime syyskuussa julkistettu Applen älykello tulee kuluttajille huhtikuussa .
Asian paljasti Applen toimitusjohtaja Tim Cook osavuosikatsauksen yhteydessä .
– Käytän sitä joka päivä , rakastan sitä enkä voi elää ilman sitä , toimitusjohtaja Tim Cook sanoi Apple Watchista .
Aikaisemmin Apple oli kertonut , että älykello tulee myyntiin vuoden 2015 alussa .
Myyntiajankohdasta on spekuloitu syyskuusta lähtien .
Viimeisimpien veikkausten mukaan myynti olisi alkanut maaliskuussa .
Uuden tuotteen ennakkojulkistaminen ja varsinkin sen myynnin alkamisen ajankohdan kertominen on epätyypillistä Applelle .
Apple Watchin kohdalla asiaan lienee vaikuttanut se , että kyse on uudesta tuotealustasta , jolle tarvitaan sovelluskehittäjiä .
TechCrunchin mukaan julkistettu aikataulu hyödyttää sovelluskehittäjiä ajoittamaan omaa työtään .
Tähän asti he ovat voineet suunnitella sovelluksia Apple Watchin virtuaalimallille ilman aikataulua .
Cook kertoi älykellon aikataulusta Applen osavuosikatsaukseen liittyvässä konferenssipuhelussa .
Osavuosikatsauksen pääuutinen oli kuitenkin Applen kaikkien aikojen suurin neljännesvuositulos , joka on samalla suurin , mitä pörssiyritys on koskaan tehnyt .
Applen talousvuoden ensimmäisen neljänneksen liikevaihto oli 74,6 miljardia ja liiketulos 18 miljardia dollaria .
Eweekin mukaan iPhone toi liikevaihdosta leijonanosan , yli 51 miljardia dollaria .
Puhelimia toimitettiin 74,5 miljoonaa kappaletta .
Älypuhelimia myytiin ensimmäistä kertaa Kiinassa enemmän kuin Yhydysvalloissa .
Myös Mac-tietokoneet ja App Storen sovelluskauppa menestyivät hyvin .
IPadin myynti sen sijaan jäi jälkeen muiden tuotteiden vauhdista .
