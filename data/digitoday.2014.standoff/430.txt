Super-Mario sai tekoälyn — oppi tappamaan käskystä
Nintendon Mario-pelihahmo on saanut tekoälyn , jonka avulla se pystyy oppimaan sekä kokemuksen että puhuttujen kommenttien kautta .
Saksalaisen Tubingenin yliopiston tekoälytutkimukseen erikoistunut yksikkö on ottanut koekaniinikseen Nintendon Super Mario World -pelin .
Työn tuloksena on tekoälyllä varustettu putkimies Mario , joka pystyy tutkijoiden mukaan havainnoimaan ympäristöään sekä oppimaan siitä .
Työryhmä kertoo tekoälykkään Marion järjenjuoksusta oheisella videolla .
Mario ymmärtää myös puhuttuja käskyjä ja neuvoja .
Mariolle voi esimerkiksi opettaa , miten pelin vastuksina olevan Goomban voi tappaa hyppäämällä sen päälle , ja pelisankari ottaa keinon käyttöön .
Tutkijoiden mukaan kyse ei ole etukäteen ohjelmoiduista komennoista , vaan aidosta kyvystä ymmärtää ainakin yksinkertaisia ohjeita .
Marion " tunnetilojen " säätäminen onnistuu sekin puheella .
Nälkäisenä Mario metsästää kolikoita , ja uteliaalla tuulella etsii piilotettuja esineitä .
Pelihahmo pystyy myös havainnoimaan ympäristöään , ja suunnittelemaan itse etenemisreittinsä .
