Kodin reititin tottelee konnaa — korjausta ei ole
Se viattoman näköinen pieni laatikko vilkkuvine valoineen voikin olla valmis palvelemaan rikollista tuosta vain .
Aukko koskettaa lukuisia eri laitemalleja .
Useista Linksysin ja Netgearin sekä joistakin muistakin reitittimistä on löytynyt takaovi , kertoo ranskalainen hakkeri Eloi Vanderbeken .
Suomen Kyberturvallisuuskeskuksen mukaan reititin on mahdollista ottaa haltuun verkon kautta .
Takaovi kuuntelee tcp-portissa 32764 , eikä sen käyttö vaadi tunnistautumista .
Vanderbeken julkaisi takaoven hyväksikäyttöön työkalun , jolla on mahdollista hallita haavoittuvaa laitetta useilla eri tavoilla , kuten vaihtaa hallintasalasana tai palauttaa laite tehdasasetuksiin .
Kyberturvallisuuskeskus huomauttaa , että ainakin joissain laiteversioissa takaovi on auki lähiverkon lisäksi myös julkiseen internetiin .
Haavoittuvia laitteita on jo etsitty verkosta porttiskannauksilla .
Sophoksen Naked Security -blogin mukaan ongelmien taustalla näyttää olevan huolimattomasti koodattu firmware-ohjelmisto Sercomm-nimisen yrityksen valmistamissa reitittimissä , joita siis myydään eri nimillä kuten Linksys ja Netgear .
Laitteiden korjaus edellyttää firmware-päivitystä , jota ei vielä ole olemassa .
Päivitys tulee Sercommia todennäköisimmin siltä myyjältä , jonka brändi reitittimestä löytyy .
