Samsung Galaxy S6 julkistetaan 1. maaliskuuta
Samsung on lähettänyt odotetun kutsun maaliskuun 1. päivä Barcelonassa pidettävään mediatilaisuuteen .
Kutsu ei paljoa kerro tilaisuuden sisällöstä .
What’s Next , mitä seuraavaksi , viitannee Samsungin seuraavaan lippulaivapuhelimeen " Galaxy S6 " :een .
Tulevasta puhelimesta ja sen julkistuksesta on spekuloitu jo kuukausia , muun muassa Wall Street Journal kirjoitti .
Uuden lippulaivan julkistuksen on laajasti odotettu tapahtuvan Barcelonan Mobile World Congressin yhteydessä .
Laitteesta itsestään tiedetään kuitenkin aika paljon .
Mutta pystyykö se vastaamaan siihen kohdistuviin odotuksiin ?
Sen pitäisi nimittäin olla vastaus Applen iPhone 6 ja 6 Plus -älypuhelinten jättimäiseen myyntimenestykseen .
Samsungin tummassa kutsussa näkyvän linjan arvellaan edustavan Galaxy-puhelimien uutta muotoilua .
Samsung ja muut Android-puhelimien valmistajat jäivät Applen jyrän alle vuoden viimeisellä neljänneksellä .
ABI Researchin maanantaisten lukujen mukaan Android-toimitukset kutistuivat heinä–syyskuun 217 miljoonasta loka–joulukuun 206 miljoonaan .
Tämä siitä huolimatta , että joulukauden myynti on perinteisesti vuoden vilkkainta .
Samaan aikaan iPhone-toimitukset kasvoivat 39,3 miljoonasta 74,5 miljoonaan .
ABI Researchin lukujen mukaan Microsoftin Windows Phone -älypuhelinten toimitukset kasvoivat edellisen neljänneksen yhdeksästä miljoonasta 10,7 miljoonaan eli 19 prosenttia .
