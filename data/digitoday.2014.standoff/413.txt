Ladattu 30 sekunnissa : Uusi puhelinakku hämmästyttää
Markkinoille on kohtapuoliin puskemassa matkapuhelinakku , joka latautuu alle puolessa minuutissa .
Tekniikan tämänhetkiset rajoitukset ovat kuitenkin ilmeiset .
Israelilainen teknologiayritys StoreDot kertoo keksinnöstään , jonka pitäisi ( taas kerran ) ratkaista mobiililaitteiden kestopulma .
Paitsi , että nyt ei ole kyse akkukeston pidentämisestä , vaan latausajan radikaalista lyhentämisestä .
Firman mukaan kyse on yksinkertaisimmillaan " nanodot " -nimisistä synteettisistä peptidimolekyyleistä , joita luonnehditaan ympäristöystävällisiksi ja joiden valmistamiseen riittää runsaasti raaka-aineita .
Nanodotien pieni koko parantaa elektrodien varauskykyä ja elektrolyytin suorituskykyä .
Tuloksena on akku , joka latautuu alle puolessa minuutissa .
Monet muutkin ovat yrittäneet ratkoa akkuteknologian haasteita , sillä akut tuntuvat olevan mobiililaitteissa se hitaimmin kehittyvä osa-alue .
Taannoin esiteltiin teknologiaa , joka lupasi paitsi pikalatausta , myös moninkertaista akkukestoa .
StoreDotin keksintö ei kuitenkaan ole vasta tutkijoiden pöydällä teoreettisina kaavioina , vaan yhtiö on jo esitellyt älypuhelimen prototyyppiakkua julkisesti .
Massatuotannon on tarkoitus alkaa vuonna 2016 .
Tosin mikäli firman videosta voi mitään päätellä , täytyy tekniikkaa vielä kutistaa aika lailla .
Esittelypuhelimeen Galaxy S4:ään kiinnitetty akku oli huomattavasti koko puhelinta suurempi möhkäle , eikä sen kapasiteetti vastaa puhelimen normaalia akkua .
Lopullisista akuista odotetaan myös tuplasti nykyisiä kalliimpia .
StoreDotin teknologiaa voidaan yhtiön mukaan käyttää muuallakin , kuten mobiililaitteiden näytöissä ja sähköautojen latauksessa .
