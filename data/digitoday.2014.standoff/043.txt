Tervetuloa nokialaiset — " Microsoft maailman paras yhtiö "
Lähes 5000 suomalaisen tuleva ylin esimies toivottaa Nokian laitteet ja palvelut tervetulleeksi Microsoftin perheeseen .
Microsoftin uusi toimitusjohtaja Satya Nadella aikoo luotsata ohjelmistojätin mobiili- ja pilvipalveluyhtiöksi .
– Meidän teollisuudenalamme ei kunnioita perinteitä vaan innovaatiota .
Tämä on kriittinen aika alalle ja Microsoftille .
Tehtävämme on varmistaa , että Microsoft kukoistaa mobiili- ja pilvimaailmassa , Nadella sanoo työntekijöille lähettämässään sähköpostissaan , jonka Microsoft julkaisi verkkosivuillaan .
Lähes 5000 suomalaisen tuleva ylin esimies toivottaa pitkässä sähköpostissaan Nokian laitteet , palvelut ja uudet “ mobiilivoimavarat ” tervetulleeksi Microsoftin “ perheeseen ” .
Nadella kertoo sähköpostissaan myös henkilökohtaisesta elämästään .
Hän kuvailee itseään perhekeskeiseksi , uteliaaksi ja kiinnostuneeksi oppimaan .
– Ostan enemmän kirjoja kuin ehdin lukea .
Kirjaudun monelle verkkokurssille , mutta en ehdi suorittaa niitä loppuun , 22 vuotta naimisissa ollut kolmen lapsen isä kertoo .
Hän kertoo aloittaneensa työskentelyn Microsoftilla 22 vuotta vuotta sitten , koska “ Microsoft oli maailman paras yhtiö ” .
Hän uskoo edelleen näin .
Nadella ennustaa , että tietotekniikka kehittyy yhä enemmän ubiikiksi eli niin sanotuksi jokapaikan tietotekniikaksi .
Keinoäly puolestaan kehittyy Nadellan mukaan ambienttiin suuntaan .
Nadella kertoo , että hän on pyytänyt yhtiön perustajaa Bill Gatesiä pyhittämään lisää aikaansa Microsoftille .
Microsoft ilmoitti tänään , että hallituksen puheenjohtajasta Gatesista tulee johtajajärjestelyssä hallituksen teknologinen neuvonantaja .
