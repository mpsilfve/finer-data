Microsoftin tulevaan pikkutablettiin liittyy iso kysymys
Microsoft kerää amerikkalaista lehdistöä pienimuotoiseen tapahtumaan myöhemmin toukokuussa .
Aikooko Microsoft seurata muun muassa Googlea ja Applea pienten tablettien markkinoille ?
Yhtiön medialle lähettämä kutsu vaikuttaa sanaleikiltä .
– Tulkaa mukaan pieneen kokoontumiseen , Microsoft kehottaa muun muassa Cnetin mukaan .
Tapahtuma pidetään New Yorkissa 20. toukokuuta , ja kutsun vuoksi odotukset ovat korkealla " Surface Minin " , eli 7–8-tuumaisen laitteen esittelyä varten .
Laitteen kokoa kiinnostavampaa voi kuitenkin olla , onko se suunnattu kuluttajille vai enemmän ammattikäyttöön .
On nimittäin käynyt jokseenkin selväksi , ettei Surface pysty tekemään paljoakaan Applen ( tai pitäisikö kohta sanoa Samsungin ) ylivallalle kuluttajatableteissa .
Microsoftin Bill Gates on itsekin huomauttanut äskettäisessä haastattelussa , että yrityksille suunnattu Surface Pro on se malli , joka kasvattaa markkinaosuutta ja jolla on paremmat marginaalit .
