Mp3-miehelle jättimäinen tuomio — mutta riita jatkuu
Michael Robertsonin tuomio on niin monimutkainen , että korvaussummasta voidaan toistaiseksi esittää vain valistuneita arvauksia .
Musiikkipalvelu MP3Tunesin perustaja Michael Robertson sai valamiehistöltä New Yorkissa huonoja uutisia .
Robertsonin oli katsottu syyllistyneen massiiviseen tekijänoikeuksien rikkomiseen tarjolla olleen musiikin vuoksi , ja valamiehistö määräsi keskiviikkona hänen maksettavakseen valtavat korvaukset .
Tuomio on monimutkainen ja sen analysointi vie aikaa jopa juttua käsitelleiltä lakimiehiltä .
Mutta musiikkiteollisuutta edustaneen asianajajan mukaan Robertson määrättiin maksamaan noin 41 miljoonaa dollaria eli noin 30 miljoonaa euroa .
Valamiehistön näkemyksissä riittää muutenkin pureskeltavaa .
Hollywood Report erin mukaan valamiehistö käytännössä katsoi , että MP3Tunes oli tahallisen sokea palvelussa olleelle rikkovalle musiikille .
Mutta Techdirtin mukaan musiikkipalvelulla kuitenkin ilmeisesti oli selvä politiikka rikkovan sisällön poistamiselle ja tätä käytäntöä myös noudatettiin .
Taannoisen EMIn vuonna 2007 käynnistämä oikeusjuttu on ollut laajasti seurattu , koska sen lopputuloksella voi olla vaikutuksia moniin eri pilvipalveluihin .
Hollywood Reporter huomauttaakin , että New Yorkin tuomio vastaa käytännössä juuri sitä , mitä Viacom haki videopalvelu Youtubea vastaan ennen kuin osapuolet lopettivat käräjöinnin .
Michael Robertsonin uskotaan valittavan tuomiosta .
MP3Tunes [ meni konkurssiin ] ( http://www.digitoday.fi/bisnes/2012/05/11/mp3-mies-epaonnistui-taas-pavelu-konkkaan/201229213/66 ) vuonna 2012 .
Korvaussummasta uutisoi alun perin uutistoimisto Reuters .
