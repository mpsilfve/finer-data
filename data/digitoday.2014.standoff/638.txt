Onko läppärissäsi Chrome-selain ?
Google alkaa kuunnella sinua
Onko sinusta ok , jos Google kuuntelee sinua muutaman sekunnin ennen hakua ?
Läppäreissä on yleensä mikrofoni vakiovarusteena .
Kohta sille voi olla entistä enemmän käyttöä , mutta samalla käyttäjän yksityisyys saattaa kärsiä .
Tietoturvayhtiö F-Secure muistuttaa Googlen äänihausta , jonka entistä helpompaa versiota on testattu jo kuukausia .
Jonain päivänä se saattaa olla osa Chrome-selainta .
Selaimeen voi asentaa Google Voice Search Hotwordin betaversion .
Sen myötä käyttäjän ei enää tarvitse klikata mikrofonin kuvaa Googlen hakukoneessa aloittaakseen hakemisen puheellaan .
Lisäosan myötä Google kuuntelee aina .
Käytännössä Googlelle sanotaan " Ok Google " , jolloin hakukone tulkitsee käyttäjänsä toiveita .
Mutta Google mainitsee , että tällöin se nappaa myös muutaman sekunnin verran puhetta ennen käskyn antamista .
F-Secure jää miettimään , miten paljon ylimääräistä tietoa joutuu tällä tavalla Googlen puheentunnistuspalveluun .
– Onko " muutama " sekunti sinusta ok , F-Securen Sean Sullivan kysyy yhtiönsä blogissa .
Asia on tällä hetkellä varsin ajankohtainen , koska Samsungin älytelevisio toi puheentunnistuksen valokeilaan .
Tekniikka on jo arkea monessa tilanteessa ilman , että käyttäjät välttämättä ymmärtävät , mitä se tarkoittaa heidän tietoturvansa kannalta .
