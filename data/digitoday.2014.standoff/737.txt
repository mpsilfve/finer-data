Tuleeko tästä kännyköiden uusi superlasi ?
Corning vältti kovan iskun viime vuonna , mutta nähtävästi pelästyi tarpeeksi kehittääkseen Gorilla-lasistaan vieläkin paremman version — ainakin mainospuheiden mukaan .
Asiasta kertoi Cnet .
Älypuhelimissa erittäin yleisesti käytetty näyttölasi Gorilla Glass on paranemassa entisestään , valmistaja Corning kertoi perjantaina Cnetin mukaan .
Eikä kyse ole Gorilla Glass 4:stä , jonka yhtiö esitteli vasta marraskuussa .
Corningilla on työn alla uusi materiaali , jonka on määrä yhdistää Gorillan iskunkestävyys sellaiseen naarmunkestävyyteen , joka lähentelee safiirin suorituskykyä .
Project Phire -nimellä työstetty materiaali on luvassa myyntiin puhelinvalmistajille myöhemmin tänä vuonna .
Corning ei sitä sanonut , mutta uuden materiaalin kehitystä lienee potkinut eteenpäin viime vuoden läheltä piti -tilanne , missä Apple oli kaikesta päätellen lähellä hylätä Corningin lasit uusissa iPhone-puhelimissaan safiirilla , jota sen oli tarkoitus valmistaa yhdessä GT Advancedin kanssa .
Applen safiirisuunnitelmat menivät kuitenkin näyttävästi pieleen , mikä ei tosin tarkoita , etteikö Apple saattaisi yrittää safiirilla uudestaan myöhemmin .
Cnet tosin huomauttaa , että Corning tekee eniten rahaa itse asiassa televisioiden näyttölaseista , ei älypuhelimista .
