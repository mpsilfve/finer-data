Murto Neiman Marcusiin : Uhrien määrä tuntematon
Target sai seuraa .
Myös luksusketju Neiman Marcus murrettiin , ja maksukorttitietoja lähti rikollisten matkaan .
Yhdysvaltalainen muotiliikkeiden ketju Neiman Marcus kärsi tietomurron palvelimilleen ja menetti liikkeissä vierailleiden asiakkaiden korttitietoja varkaille .
Asiasta kertoi ensimmäisenä tietoturvabloggaaja Brian Krebs , jolle Neiman vahvisti murron .
Krebs oli aiemmin viikolla kuullut maksukortteja käytetyn väärin kasvavaan tahtiin , ja yhteinen nimittäjä korteille oli Neiman Marcus .
Uhrien määrä ei ole tiedossa , eikä sekään , mitä kaikkea tietoa rikolliset saivat kaivettua Neimanin palvelimilta .
Ketju sai ensin tiedon epäilyttävistä korttimaksuista joulukuun puolivälissä , ja murto vahvistui tammikuun alussa .
Jos ketju todella havaitsi murron jo joulukuun puolivälissä , on outoa , ettei sen kuluttajille suunnatuilla tai yritystä itseään kuvailevilla verkkosivuilla ole asiasta mitään tietoa .
Neiman on pahoitellut murtoa Twitterissä .
On myös epäselvää , koska Neiman Marcus ajatteli tiedottavansa murrosta , mikäli Brian Krebs ei olisi ottanut ketjuun yhteyttä .
Ketju sanoo pyrkivänsä tavoittamaan asiakkaat , joiden korttitiedoilla tiedetään tehdyn vääriä ostoksia .
Neiman Marcus ei osaa vielä sanoa , liittyykö tietomurto toisen tavarataloketjun Targetin kärsimään maksukortti-iskuun , jossa uhreja on vähintään 70 miljoonaa .
