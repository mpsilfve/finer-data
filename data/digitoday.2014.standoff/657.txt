Supon työpaikkailmoitus : " Toimenkuva sisältää laittoman tiedustelutoiminnantehtäviä "
Supo hakee kahta järjestelmäasiantuntijaa vastatiedusteluyksikköönsä .
Hakuilmoitus on luettavissa kahdella tavalla .
Suojelupoliisi hakee vakituiseen virkasuhteeseen kahta järjestelmäasiantuntijaa .
Ilmoituksesta tekee erikoisen siinä mitä ilmeisimmin tapahtunut pieni kömmähdys :
– Järjestelmäasiantuntijan toimenkuva sisältää tietoverkkojen kautta tapahtuvan terrorismin torjunnan ja laittoman tiedustelutoiminnan tehtäviä , kuten teknistä tutkintaa , asiatuntijapalveluita , teknisiä tietoturvatarkastuksia sekä tutkimus- ja kehitystyötä .
Virkkeellä todennäköisesti tarkoitetaan laittoman tiedustelutoiminnan torjuntaa , ei varsinaisesti siihen liittyviä tehtäviä .
Jos Supo ylittää valtuuksiaan , se tuskin tekee sitä näin avoimesti .
Tehtävän vaatimuksiin kuuluu Suomen kansalaisuus , ja FreeBSD- , OpenBSD- , Solaris- , Linux- , Mac- , OS X- tai Windows 7 -osaaminen .
Eduksi lasketaan muun muassa kielitaito englannin ohella sekä ohjelmointi- ja langattomien lähiverkkotekniikoiden tuntemus .
Lisäksi hakijoista teetetään laaja turvallisuusselvitys .
Virat ovat Supon vastatiedusteluyksikössä .
Digitoday toivottaa onnea hakijoille ja kehottaa heitä pysymään kaidalla tiellä .
Asian huomasi ja siitä kertoi Twitterissä Mikko Tuomela .
Muokkaus : Asian ensimmäisenä huomanneet krediitti oikeaan osoitteeseen .
