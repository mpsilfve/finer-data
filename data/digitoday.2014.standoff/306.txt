Kaapelioperaattori muutti asiakkaan nimen Assholeksi
Yhdysvaltain suurin kaapeli-tv-yritys Comcast osaa pysyä uutisissa , tai ainakaan se ei osaa pysyä poissa niistä .
Tässä ei ole kyse siitä , että se on ostamassa maan toiseksi suurinta kaapelioperaattoria Time Warner Cablea .
Comcast nousi viime viikolla uutisiin , kun sen asiakaspalvelukeskus oli korvannut laskussa asiakkaan etunimen Ricardon sanalla Asshole ( persläpi ) .
Kun asia tuli julkisuuteen Elliot.org-blogissa , kävi ilmi , ettei tapaus ollut ainoa .
Julie oli saanut nimekseen Whore Julia ( Huora Julia ) .
Julien mukaan huorittelu oli alkanut jo ennen kuin hän oli ollut missään yhteydessä Comcastin asiakaspalveluun .
Hän uskoo , että asiakaspalvelun henkilökunta on nimennyt hänet summamutikassa monien muiden kanssa .
Julien mukaan hän joutui tekemään töitä joulukuun 6. päivästä tammikuun 16. päivään ja puhumaan ainakin 20 eri henkilön kanssa saadakseen nimensä oikaistua .
Carolinan etunimi muutettiin palvelusopimuksessa dummyksi ( tyhmäksi ) .
Joka kerta kun hän meni tililleen , hän näki ensimmäiseksi sanat Hello dummy .
Hän ei saanut muutosta tilanteeseen useasta puhelinsoitosta huolimatta ja joutui menemään toimistoon henkilökohtaisesti ennen kuin tilanne korjautui .
Maidan nimeksi muutettiin Fakoe , joka lienee muunnos paljon käytetystä fuck you -ilmaisusta .
Ilmeisesti asiakaspalvelussa joku oli pahastunut , kun perhe perui tv- ja puhelupalvelunsa ja jätti ainoastaan internet-palvelun .
Uudet , loukkaavat nimittelytapaukset tulivat julkisuuteen vain muutama päivä sen jälkeen , kun Comcastin Washingtonin alueen viestinnästä vastaava johtaja Steve Kipp julkisesti pyysi anteeksi Ricardon etunimen muuttamista .
Tiettävästi Ricardon vaimo pyysi ja sai takaisin kaikki kahden vuoden aikana Comcastille maksetut rahat .
Kippin mukaan Comcast on irtisanonut asiakaspalveluyrityksen , joka oli vastuussa persläpeilystä .
Muita tapauksia tutkitaan .
Vuoden alun kuluttajaelektroniikan CES-tapahtumassa Comcastin toimitusjohtaja Neil Smit sanoi , että pian asiakaspalvelusta tulee yksi yrityksen “ parhaista tuotteista ” .
– Meidän on muutettava asiakaspalveluamme ja luulen , että meillä on paljon tehtävää , Smit sanoi .
Asiasta kirjoittaneen TechTimesin mukaan lausunto ansaitsee palkinnon vuosisadan vähättelynä .
Siistitty kieliasua
