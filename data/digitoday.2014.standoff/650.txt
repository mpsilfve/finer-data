Anthemin megamurto kesti kuukausia — puhtaat yritysverkot enää pienivähemmistö
Check Point antoi arvionsa valtavasta Anthem-varkaudesta ja taustoitti tilannetta pysäyttävällä arviolla yritysverkkojen tilasta .
Yhdysvaltalainen sairausvakuutusyhtiö Anthem menetti 80 miljoonan asiakkaan tiedot pitkään kestäneen ja huomaamattoman verkkohyökkäyksen myötä , tietoturvayhtiö Check Point korostaa .
Yhtiö käyttää termiä " hivutus " kuvaillakseen , miten asiakkaiden henkilökohtaiset tiedot vähitellen valuivat ulos Anthemista .
Check Pointin arvion taustalla on toisen tietoturvayrityksen tieto , jonka mukaan hyökkäys saattoi alkaa jo kolme kuukautta ennen kuin se paljastui viime viikolla .
Hyökkäys kävi ilmi , kun yksi it-työntekijä huomasi hänen tunnuksillaan tehtävän hakua tietokannasta .
Anthemin tytäryhtiöissä saattoi olla bottitartuntoja ( haittaohjelmia ) jo viime vuoden lokakuussa .
Ensimmäisten tietojen mukaan Anthemin murto tehtiin muunnetulla haittaohjelmalla , jollaisia perinteiset virustorjuntaohjelmat eivät välttämättä huomaa .
Check Pointin viime vuoden tietoturvaraportti kertoo osaltaan , miten karu tilanne yrityksissä saattaa laajemmin olla .
– [ Anthemin tapaus ] ei hämmästytä lainkaan .
Kun keräsimme viime vuoden raporttiamme varten tietoturvatietoja yli 10\_000 organisaatiosta kautta maailman , 73 prosentissa yritysverkoista oli tutkimusajankohtana vähintään yksi bottitartunta .
Tämä oli yli puolet enemmän kuin edellisenä vuonna .
77 prosenttia boteista toimi aktiivisesti yli neljän viikon ajan .
Tyypillinen botti oli yhteydessä isäntäänsä joka kolmas minuutti , Check Pointin Pohjoismaiden aluejohtaja Örjan Westman toteaa tiedotteessa .
Ei sinänsä ole lainkaan ennenkuulumatonta , että verkkohyökkäykset tehdään tällä tavoin pitkäjänteisesti ja huomaamatta .
Esimerkiksi Yhdysvaltoja riivaavassa maksukorttimurtojen sarjassa moni isku on tehty kuukausien aikajänteellä , ja tapahtumien kulku on selvinnyt vasta pahasti jälkikäteen , kun rikolliset ovat jo saaneet sen , mitä halusivat .
