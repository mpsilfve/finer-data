Mozilla nimitti Beardin suurkohun aiheuttaneen Eichin tilalle
Firefox-selainta kehittävä Mozilla Corporation on nimittänyt väliaikaisen toimitusjohtajan paikalle , joka vapautui , kun homoliittoja vastustanut Brendan Eich erosi .
Brendan Eich ehti olla toimitusjohtaja vain parin viikon ajan .
Hänen nimityksensä nosti kohun , koska hän oli tukenut lahjoituksella Kalifornian homoliitot kieltävää lakialoitetta .
Eich kiermurteli julkisuuden koukussa jonkin aikaa ennen kuin erosi .
Hän ei suostunut kertomaan nykyistä kantaansa asiaan , vaan mieluummin erosi .
Väliaikainen toimitusjohtaja Chris Beard on toiminut Mozilla-organisaatiossa jo ennen Firefox 1.0:n julkaisua , mutta viimeksi hän on ollut pääomasijoittaja Greylock Partnersin johtaja .
Nimityksestä kertoneen Mozilla Blogin mukaan Beardia oli kaavailtu Mozilla Corporationin hallitukseen jo ennen Eich-kohua .
Hänet nimitettiin myös hallitukseen ja häntä pidetään vahvana ehdokkaana vakinaiseksi toimitusjohtajaksi .
Greylockilla on Mozillaan vahvat henkilöyhteydet , SFGate kirjoitti .
Greylockin partneri John Lilly on Mozillan entinen toimitusjohtaja .
Hän oli myös yksi niistä kolmesta Mozillan hallituksen jäsenestä , jotka erosivat , kun Eich nimitettiin toimitusjohtajaksi 24. maaliskuuta .
