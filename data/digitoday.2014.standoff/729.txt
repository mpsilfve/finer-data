Vihdoinkin — Alle 500 dollarin 3d-tulostin julki
Vielä vuosi sitten kenen tahansa kukkarolle sopiva , alle 500 dollarin 3d-tulostin oli melkoista utopiaa .
CES-messuilla julkistetun XYZprintingin Da Vincin jälkeen ei ole .
3d-tulostimien valloittaessa CES-messujen lattioita pääpaino tarjonnan on edelleen kalliissa ja monimutkaisissa laitteissa .
Ilahduttavaa kuitenkin oli nähdä ensimmäinen aidosti jo kuluttajan kukkarollekin sopiva Da Vinci 1.0 .
Eikä sen kohdalla ole edes käytetty yleistä ”kokoa itse tulostimesi” -säästökikkaa , vaan laite myydään valmiina jenkkimarkkinoille hintaan 499 dollaria .
Laitteen käyttämä tulostusmateriaali on abs-muovi , kuten useissa muissakin 3d-tulostimissa .
Ulkomitat jäävät joka suunnasta selvästi alle 60 senttimetrin , mutta painoa on silti kertynyt noin 25 kiloa .
Tulostettavan kappaleen enimmäismitat ovat 15 x 20 x 20 cm .
Laitetuki löytyy sekä Windowsille että Macille .
Halpatulostimen laadusta ei messuoloissa pysty kovin pitkälle meneviä johtopäätöksiä tekemään , mutta tulostusjälki ei silmämääräisesti poikennut merkittävästi naapuriosastojen kalliimmista laitteista .
Hieno pelinavaus , jolla on mahdollisuus kiihdyttää koko laiteryhmä vahvemmin kohti massamarkkinoita .
Lisäksi kannattaa pitää mielessä , että Suomi-hinnoilla on usein kovin vähän tekemistä jenkkihintojen kanssa .
Kuljetus , verot ja muut lisäerät nostanevat laitteen hintaa reippaasti , jos sitä tänne asti saadaan .
