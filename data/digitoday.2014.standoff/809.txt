Katso tarkasti : Tämä älynappi saattaa olla kohta kaikkialla
Kovasti mobiilimarkkinoille puskenut ja sinne ontuen päässyt Intel esitteli nappiaivot puettavan tekniikan alustaksi .
Sirujätti Intel jäi rannalle mobiilivallankumouksesta , mutta aikoo nyt olla aallonharjalla puettavan tekniikan läpimurrossa .
Yhtiö julkisti Curie-nimisen sirun , jonka se haluaa löytävän tiensä mukana kulkeviin arjen esineisiin kuten kelloihin , sormuksiin tai vaatteisiin .
Curie on kooltaan napin kokoinen ja siinä on suoritin , bluetooth-radio , antureita kiihtyvyyden ja asennon mittaamiseen , eleiden tunnistus ja tekniikka eri urheilulajien tunnistamiseksi .
Curie ei tule myyntiin sellaisenaan , muun muassa Gizmodo huomauttaa .
Siru on tarkoitettu tuotevalmistajille , jotka voivat Curien avulla tuoda perusälykkyyttä puettavaan teknologiaan .
Curie-moduulien toimitusten on tarkoitus alkaa myöhemmin tänä vuonna .
Nappiaivot paljasti Intelin pääjohtaja Brian Krzanich .
– Tämä muuttaa puettavien vempainten pelin , johtaja julisti Las Vegasin CES-messuilla tiistaina Cnetin mukaan .
