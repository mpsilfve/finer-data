Microsoft pelasi varman päälle johtajavalinnassaan
Microsoftin uudeksi toimitusjohtajaksi on nimitetty yhtiön pilvipalveluista vastaava johtaja Satya Nadella .
Microsoft päätti toimitusjohtaja Steve Ballmerin seuraajasta tänään .
– Tällaisena muutoksen aikana Satya Nadella on paras ihminen johtamaan Microsoftia , sanoo yhtiön perustaja , hallituksen puheenjohtaja Bill Gates tiedotteessa .
46-vuotias Nadella tuli Microsoftiin töihin yli 20 vuotta sitten 1992 .
Hänen johtamansa pilvipalveluyksikkö tunnettiin aiemmin palvelinliiketoimintana .
Nadella kasvatti yksikön liikevaihtoa tukevasti noustuaan sen johtoon .
Microsoft ilmoitti myös , että Gates jättää hallituspuheenjohtajuuden mutta jatkaa hallituksen teknologisena neuvonantajana .
Uudeksi puheenjohtajaksi nousee Microsoftin johtajistoon kuuluva John Thompson .
Ballmer ilmoitti viime vuoden elokuussa , että hän aikoo jäädä eläkkeelle vuoden sisällä .
Ilmoitus sysäsi liikkeelle kiivaan arvuuttelun uudesta toimitusjohtajasta .
Veikkailuissa ovat olleet esillä muiden muassa Ericssonin toimitusjohtajan Hans Vestbergin ja Nokian entisen toimitusjohtajan Stephen Elopin nimet .
Thompson sanoi Microsoftin tiedotteessa , että hallitus oli yksimielinen Nadellan nimityksestä .
