Maksatko XP-tuesta ?
Kohta maksat tuplasti enemmän
Microsoft nostaa Windows XP:n tukimaksut kaksinkertaisiksi huhtikuussa .
Windows XP:n useaan kertaan jatkettu tukiaika päättyi viime vuoden huhtikuussa , kun käyttöjärjestelmä pääsi kunnioitettavaan 13 vuoden ikään .
Samalla Microsoft kehotti vaihtamaan uudempaan Windows-versioon .
Windows XP on kuitenkin erittäin suosittu muun muassa yrityksissä ja sen tuen päättyminen on monella tavalla hankala asia sitä yhä käyttäville .
Microsoft tarjoaakin yhä maksua vastaan kriittisiä tietoturvapäivityksiä Windows XP:lle , joskin ne on tarkoitettu vain tilapäiseksi turvatoimeksi .
Tällä hetkellä yritykset maksavat Windows XP -tuesta noin 200 dollaria eli noin 166 euroa per tietokone tai vaihtoehtoisesti 250\_000 dollaria eli noin 166\_000 euroa vuositasolla .
Huhtikuusta eteenpäin summa on kuitenkin kaksinkertaistumassa .
Tällä Microsoft haluaa taata sen , että yritykset ottavat yhtiön neuvosta vaarin ja siirtyvät uudempien Windows-versioiden käyttäjiksi .
Tällä hetkellä näyttää kuitenkin siltä , että yritykset ovat hyppäämässä epäonnistuneeksi koetun Windows 8:n yli kokonaan , kuten ne tekivät myös Windows Vistan julkaisun yhteydessä .
Yhä useampi yritys onkin valitsemassa Windows 7:n modernimman Windows 8:n kustannuksella .
Windows 7 onkin tällä hetkellä maailman ylivoimaisesti käytetyin Windows-käyttöjärjestelmä lähes 55 prosentin markkinaosuudellaan .
Vastaisuudessa Windows XP:ssä pysyttelevät yritykset joutuvat maksamaan Microsoftille tietoturvapäivityksistä peräti 400 dollaria pc:tä kohden tai vaihtoehtoisesti 500\_000 dollaria vuositasolla .
Pienemmille yrityksille summat ovat tähtitieteellisiä .
Asiasta kertoi muun muassa Neowin .
