Googlen videoapu vetelee viimeisiään
Google Helpouts lukeutuu nyt niihin lukuisiin kokeiluihin , jotka Google hylkää epäonnistuneina .
Vähän päälle vuosi riitti Googlelle sen päättelemiseen , että videoapua tarjoava Helpouts-palvelu saa kuolla pois .
Marraskuussa 2013 käynnistetty Helpouts lakkaa olemasta 20. huhtikuuta , Google ilmoitti palvelun tukisivuilla .
Helpoutsin käyttäjät voivat ladata historiatietonsa pois kyseisestä päivästä alkaen .
Helpoutsissa on pystynyt ottamaan yhteyttä eri alojen asiantuntijoihin saadakseen apua arjen ongelmiin ja oppiakseen uusista asioista videon välityksellä .
Osa opetusmateriaalista oli maksullista .
– Helpouts-yhteisössä on mukana joitakin sitoutuneita käyttäjiä , mutta valitettavasti se ei ole kasvanut odottamallamme tahdilla .
Valitettavasti teimme vaikean päätöksen lopettaa tuotteen , Google kirjoittaa .
Google on viime vuosina karsinut palvelutarjontaansa kovalla kädellä .
Viime vuonna Google lopetti ainakin Orkut-yhteisön sekä Bump- ja F lock-sovellukset , joita käytettiin tiedostojen siirtoon .
