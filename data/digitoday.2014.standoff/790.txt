Apple esitteli uudet MacBook Airit — isot muutokset vasta syksyllä ?
Apple julkisti maltillisia muutoksia MacBook Airiin kenties enteillen merkittävämpää uudistusta ensi syksynä .
Apple julkaisi tiistaina myyntiin uusitut versiot 11 ja 13 tuuman MacBook Air -kannettavistaan .
Teknisellä puolella ei ole hirveästi kerrottavaa , lähinnä uutuuksissa on hieman entistä tehokkaampi suoritin , eli 1,4 gigahertsin malli aiemman 1,33 gigahertsin sijaan .
Ostajia houkuttanee enemmän alennettu hinta , sillä Apple otti molemmista kokoonpanoista noin satasen pois .
Halvimmillaan MacBook Airin saa nyt 929 eurolla aiemman 1049 euron sijaan .
Pitää kuitenkin kysyä , miksi Apple päivitti ohutta kannettavaansa näinkin maltillisesti .
Onko yhtiöllä työn alla vaikkapa 12 tuuman MacBook Air , joka julkistetaan ensi syksynä ?
Tällaisesta tuotteesta on liikkunut valistuneita arvauksia .
