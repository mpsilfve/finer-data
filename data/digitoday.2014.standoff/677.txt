Häirikköhakkeri aikoo rahastaa yritysten it-mokilla
Weev kertoi bisnessuunnitelmistaan TechCrunchille .
Mikäli mies saa pitää vapautensa , kannattaa pörssiyhtiöiden olla varuillaan .
Vankilasta juuri vapautunut hakkeri tai joidenkin mielestä pahantahtoinen krakkeri Andrew " Weev " Auernheimer teki kalterien takana ilmeisesti muutakin kuin antoi vankilan henkilökunnan kuulla kunniansa ennen joutumistaan ( toistuvasti ) eristysselliin .
Miehellä on valmis liikeidea .
Internet-häirikön eli trollin maineesta nauttiva Auernheimer kertoo perustavansa TRO LLC -nimisen yrityksen , joka erikoistuu osakkeiden lyhyeksi myyntiin .
– Aion alentaa pörssiyhtiöiden markkina-arvoa julkistamalla ongelmia niiden teknisessä infrastruktuurissa , Auernheimer valotti TechCrunchille .
Auernheimer ei kuitenkaan liikoja hihku tuomionsa kaatamisesta , koska hänet saatetaan vielä asettaa uudestaan syytteeseen .
Hän joutui vankilaan vietyään AT&T:n järjestelmästä iPad-ostajien tietoja ja toimitettuaan niitä medialle .
Tuomio kaatui kuitenkin vain tekniseen virheeseen , eli siihen , että oikeudenkäynti oli pidetty väärässä osavaltiossa .
Monet olivat toivoneet , että paljon julkisuutta saanut oikeudenkäynti ja tuomio olisi tehnyt jotain Yhdysvaltain vanhalle Computer Fraud and Abuse Act -laille , jota näyttää istuvan huonosti nykyisten tietojenkäsittelyrikosten selvittelyyn .
– Käräjöin mieluusti uudestaan hyökätäkseni CFAA:ta vastaan toisen kerran , vaikka tuloksena olisi toinen kierros vankilassa , Auernheimer toteaa .
