Amazon FireTV haastaa Apple TV:n ja Chromecastin
Amazon julkisti FireTV-digiboksin , joka on myös pelikonsoli ja videoiden suoratoistolaite .
Yhdysvalloissa veroton hinta pysyy kaksinumeroisissa luvuissa .
Maailman suurin verkkokauppa Amazon tuntee digitaalisten viihdesisältöjen kuluttajat hyvin ja aikoo heidän kauttaan vallata viihdeboksien markkinoita Apple TV:ltä , Rokulta ja Googlen Chromecastiltä .
– Pieni laatikko , valtavat ominaisuudet , tonneittain sisältöä , uskomaton hinta – ihmiset rakastuvat siihen , hehkutti Amazonin toimitusjohtaja Jeff Bezos yhtiön tiedotteessa heti myyntiin tulevaa laitetta .
FireTV:ssä on puhehaku , sisällön ennakointi ja bufferointi ja lapsilukko .
Amazon tarjoaa siihen sisältöä omista Instant Video ja Prime Instant Video -palveluistaan samoin kuin Netflixin , Hulu Plussan ja WatchESPN:n palveluista .
Erillisen 40 dollaria maksavan peliohjaimen avulla laitteesta tulee pelikonsoli , johon Amazon lupaa myydä pelejä vajaalla kahdella dollarilla .
Puhehaku voi antaa FireTV:lle etulyöntiaseman kilpailussa Applen ja Googlen kanssa , arveli Creative Strategies Research Internationalin Tim Bajarin SFGatessa .
Tilausvideopalveluiden markkinat käyvät kuumana koko maailmassa .
Multimedia Research Group arvioi , että jo vuonna 2012 palveluilla oli yhteensä 66 miljoonaa asiakasta ja niiden yhteenlaskettu liikevaihto oli 4,7 miljardia dollaria .
Markkinatutkimusyritys NPD Group ennustaa , että Yhdysvalloissa on 202 miljoonaa internetkelpoista televisiota vuonna 2015 .
Määrä olisi 44 prosenttia suurempi kuin viime vuonna .
Applelta odotetaan jatkuvasti parannettua Apple TV -laitetta .
Amazonin tuloa tälle markkinasektorille tiedettiin myös odottaa .
Laitetta ei toimiteta toistaiseksi Suomeen .
