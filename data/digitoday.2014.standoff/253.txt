Ai iPhone laskussa vai ?
Tulossa kaikkien aikojen myyntiennätys
Analyytikot arvioivat Applen myyneen viime vuoden lopulla yli 50 miljoonaa puhelinta .
Apple teki vuoden 2013 viimeisellä neljänneksellä kaikkien aikojen iPhone-myyntiennätyksen , laskeskelee Fortune-lehti .
Apple julkistaa osavuosikatsauksensa vasta ensi viikon maanantaina , mutta Fortune on yhdistellyt 27 ammattilais- ja 17 harrastelija-analyytikon arvioita .
Julkaisu on päätynyt siihen , että viime vuoden loka–joulukuussa iPhoneja myytiin 50–60 miljoonaa .
Fortunea referoi Mashable .
Kyseessä on ensimmäinen kerta , kun Apple ylittäisi 50 miljoonan myydyn puhelimen rajan yhdessä kvartaalissa .
Apple on yleensä tehnyt myyntiennätyksensä tilivuotensa ensimmäisellä neljänneksellä , joka on kalenterivuoden viimeinen .
Näin näyttää tapahtuvan myös nyt .
Applen myyntiä ovat vauhdittaneet etenkin uusi iPhone 5S- malli sekä puhelimien laajamittainen myynnin aloitus Kiinan markkinoilla .
Muokkaus : Applen tilivuoden ja kalenterivuoden ero tuotu selvästi näkyväksi .
