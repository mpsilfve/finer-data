DNA neuvoo Facebook-katkosta kärsiviä : Tyhjennä välimuisti , sammutamobiilidata
DNA:n asiakkaita koskenut Facebook-katkos on operaattorin mukaan ohi .
DNA neuvoo kuitenkin muutamia keinoja niille , joilla Facebook-palvelu ei vieläkään toimi .
Operaattori DNA:n mukaan sen asiakkaita koskenut Facebook-katkos on nyt korjattu .
Facebook-sovellus ei aamupäivällä toiminut DNA:n kiinteissä- eikä mobiililaajakaistoissa .
Häiriö havaittiin tänä aamuna klo 8.50 .
Vika tuntuu kuitenkin vaivaavan vielä osaa DNA:n asiakkaista .
Operaattori neuvoo asiakkaita käynnistämään nettiselaimen uudestaan ja tyhjentämään välimuistin .
Matkapuhelimessa saattaa auttaa mobiilidatan kytkeminen hetkeksi pois päältä , sekä myös Facebook-sovelluksen sammuttaminen ja käynnistäminen uudelleen .
Vika oli DNA:n mukaan Facebook-palvelun päässä , mutta se ei koskenut muita Suomen operaattoreita .
Facebookilla kuitenkin ilmeisesti on laajempia ongelmia , sillä Downrightnow-palvelun mukaan Facebook-palvelussa on ollut häiriöitä useiden tuntien ajan .
