Nokia varoittaa sähköiskusta : Lopeta tämän laturin käyttö
Lumia 2520:n käyttäjiä neuvotaan lopettamaan laturin käyttö heti .
Nokia varoitti torstaina sähköiskun vaarasta .
Se koskee Lumia 2520 -tabletin omaa AC-300-laturia valikoiduilla Euroopan markkinoilla , muun muassa Suomessa .
Kaiken kaikkiaan ohjeistus koskee noin 30\_000 laturia .
Nokia havaitsi mahdollisen laatuongelman osana laadunvarmistustaan .
Tiedotteen mukaan " laturin päässä olevan vaihdettavan rakenneosan muovinen kuori voi osassa latureita joissain olosuhteissa irrota , paljastaa laturin sisällä olevat komponentit ja aiheuttaa näin mahdollisen sähköiskun vaaran , mikäli käyttäjä koskettaa tiettyjä komponentteja laturin ollessa kytkettynä toimivaan pistorasiaan " .
– Vaikka tietoomme ei ole tullut yhtään raportoitua ongelmatilannetta , tuotteidemme laatu ja turvallisuus ovat meille etusijalla .
Pahoittelemme Lumia 2520:n omistajille tästä mahdollisesti aiheutuvaa harmia , ja teemme kaikkemme minimoidaksemme tästä aiheutuvat haitat , sanoo Nokian Jo Harlow tiedotteessa .
Laturin käyttö tulee lopettaa heti .
Sama koskee myös Lumia 2520 -matkapakkauksen omistajia Suomessa ja monessa muussa maassa .
Laturit ovat kolmannen osapuolen valmistamia .
Lumia 2520 -laitteiden myynti on tilapäisesti keskeytetty Suomessa ja kuudessa muussa maassa .
Nokia vakuuttaa , että kaikkia muita sen latureita voi käyttää normaalisti .
Nokia ei ilmoita selvästi , milloin ja miten viallisen laturin omistajat saavat tilalle uuden .
Yhtiö kertoa lisätietoja aiheeseen liittyvällä verkkosivulla .
( Päivitys 17.4. klo 15.49 : Nokia poisti verkkosivultaan maininnan latureiden vaihto-ohjelmasta )
