Apple , Microsoft ja operaattorit mukaan USA:n koulujen verkkotalkoisiin
Presidentti Obama otti esille koulujen puutteelliset verkkoyhteydet liittovaltion tilaa käsitelleessä puheessaan .
Hän lupasi laajakaistayhteydet 15\_000 koululle .
Presidentti Barack Obaman suunnitelman hintalappu on miljardeja dollareita , joista osa on kiskottava kongressilta .
Maan suuret teknologiayritykset on kutsuttu mukaan verkottamistalkoisiin .
Ne ovatkin luvanneet auttaa vaikuttavilta kuulostavilla summilla .
Apple , Microsoft , AT&T , Verizon , Sprint , Autodesk ja O’Reilly Media ovat luvanneet yhteensä satoja miljoonia dollareita hankkeeseen , Gigaom kirjoitti .
Marylandilaisessa koulussa pitämässään puheessa presidentti Obama sanoi monien koulujen verkkoyhteyksien olevan tällä hetkellä samaa luokkaa yksityisten kotien kanssa .
Satojen oppilaiden kesken jaettu nopeakin kotitason laajakaista merkitsee , että koululaisen yhteys yltää vain vanhan modeemiyhteyden tasolle .
Kaksivuotisessa projektissa pyritään tarjoamaan kunnon yhteydet 20 miljoonalle koululaiselle sekä kaapeli- että radioverkkojen kautta .
Liittovaltion viestintäkomissio rukkaa ristiriitoja herättänyttä omaa E-Rate-kasvatusohjelmaansa ja lupaa kaksi miljardia dollaria vuodessa siihen .
750 miljoonaa dollaria on tulossa teknologia- ja teleyrityksiltä .
Teknoyrityksille ohjelma ei suinkaan maksa näin paljon oikeaa rahaa , sillä suuri osa verovähennyksiä tuovista lahjoituksista koostuu ohjelmistoista , joita kouluilla ei ole varaa kuitenkaan ostaa .
AT&T ja Verizon kumpikin lupasi sadan miljoonan dollarin arvosta ilmaisia yhteyksiä , opettajien koulutusta ja rahalahjoituksia .
Sprint ja sen omistaja SoftBank lupasivat laajakaistan 50\_000 vähävaraiselle koululaiselle seuraavan neljän vuoden aikana .
Microsoft lupaa ohjelmistoja ja hakukone Bingin mainosvapaata käyttöä ja laitetukiaisia .
Se ilmoitti , että sen lahjoitukset säästävät kouluille miljardi dollaria .
Apple puolestaan lupaa sadan miljoonan dollarin arvosta laitteita ja it-tukea .
Autodesk sanoi antavansa 250 miljoonan dollarin arvosta ohjelmistoja .
O’Reilly Media sanoi toimittavansa Safari Books Onlinen kanssa sadalla miljoonalla dollarilla kasvatuksellista sisältöä ja oppimistyökaluja .
