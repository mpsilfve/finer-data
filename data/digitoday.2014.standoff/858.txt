Pitkä vääntö tietosuojasta : Britannia sai Googlen taipumaan
Google suostuu muuttamaan ympäri Eurooppaa kiisteltyjä tietosuojakäytäntöjään Ison-Britannian vaatimuksesta .
Ison-Britannian tietosuojavaltuutettu Steve Eckersley kertoi perjantaina sopimuksesta internet-yhtiö Googlen kanssa .
Google lupaa muuttaa tietosuojakäytäntöjään , jotka Britanniassa koettiin liian epämääräisiksi .
Kaiken syynä on Googlen taannoinen päätös rutistaa sen kymmenet eri tietosuojakäytännöt yhteen pakettiin , joka kattaa kaikki sen palvelut .
Google lupaa nyt kertoa kansalaisille paremmin , kuinka se käyttää heidän henkilökohtaista tietoaan .
Eckersley pitää ratkaisua tärkeänä , mutta huomauttaa , että tutkinnassa ei löydetty Googlen aiheuttaneen huomattavaa vahinkoa tai huolta kuluttajille .
Sopimus ( pdf ) on lähinnä kuivaa kertausta siitä , mitä valtuutetun kanssa on tapahtunut sitten vuoden 2012 .
Mutta sieltä löytyy lista Googlen sitoumuksista .
Yhtiö muun muassa lupaa tuoda tietosuojakäytäntönsä paremmin esille sekä kuvata selvemmin tapansa ja syynsä tietojen keräämiseksi .
Google sitoutuu tekemään muutokset kesäkuun loppuun mennessä .
Muutokset pätevät vain Isossa-Britanniassa , eikä heti ollut selvää , mitä vaikutuksia – jos mitään – sopimuksella on muualla Euroopassa .
Yhtiötä on tutkittu tai sakotettu samasta asiasta monessa Euroopan maassa kuten Espanjassa , Ranskassa ja Hollannissa .
Sopimuksesta kertoi muun muassa Cnet .
