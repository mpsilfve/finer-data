X ja G saapuvat kohta Eurooppaan
Googlen tytäryhtiö Motorola ja Etelä-Korean toiseksi suurin älypuhelinvalmistaja LG tuovat lippulaivamallinsa Eurooppaan lähiviikkoina .
Motorola hakee Euroopan markkinoilta menestystä X-älypuhelimelleen , jonka myynti kotimarkkinoilla on ollut vaisua .
Yritys ilmoitti viime viikolla , että Moto X tulee myyntiin Britanniassa , Ranskassa ja Saksassa helmikuussa , The New York Times kirjoitti .
LG puolestaan tarjoaa eurooppalaisille G Flex -älypuhelintaan , jonka tunnusomainen piirre on sen kaareva muoto .
Huippupuhelimen uutuuspiirteinä ovat sekä kaareva näyttö että kaareva akku .
Paljon mediahuomiota saanut LG G Flex on tällä hetkellä myynnissä vain Koreassa , Hongkongissa ja Singaporessa .
Kolme suurinta yhdysvaltalaisoperaattoria aloittaa sen myynnin lähiaikoina , tiettävästi tammi–helmikuun vaihteessa .
AT&T ottaa jo vastaan ennakkotilauksia .
LG:n tiedotteen mukaan G Flex tulee myyntiin Ruotsissa , Britanniassa , Italiassa , Ranskassa , Saksassa , Australiassa ja muissa maissa helmikuussa .
Se tulee 20 eurooppalaismaahan , myös Suomeen .
G Flexin eurooppalaista hinnoittelua ei ole julkistettu , mutta Yhdysvalloissa sen kytkytön hinta on 650 dollaria eli 480 euroa .
Moto X:n verottomaksi hinnaksi on kerrottu 400 euroa .
Molemmat tulokkaat kohtaavat kovaa kilpailua myös Euroopan markkinoilla .
Samsungin , Applen ja Nokian valikoimista löytyy suunnilleen vastaavia älypuhelimia samoilla hinnoilla .
Samsungin kaareva Galaxy Round on sen sijaan myynnissä vain rajoitetusti Koreassa .
