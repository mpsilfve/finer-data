Laki Venäjällä : Porno pois blogeista
Duuman tiistaina vahvistama laki edellyttää bloggaajilta henkilötietoja ja kieltää pornografian .
Verkkoblogin pitäminen Venäjällä vaikeutuu vastaisuudessa merkittävästi , ellei halua henkilötietojaan , nimikirjaimiaan ja sähköpostiosoitettaan viranomaisten tietoon .
Vastaisuudessa jokaisen bloggarin , jonka blogissa vierailee päivittäin vähintään 3000 kävijää , on nimittäin rekisteröidyttävä sekä luovutettava viranomaisten tietoon henkilötietonsa , nimikirjaimensa ja sähköpostiosoitteensa .
Kun rekisteröinti on suoritettu , koskevat bloggaria samat velvollisuudet kuin valtamediaakin : ei pornografiaa , kunnianloukkauksia tai hävytöntä kielenkäyttöä .
Mikäli bloggari rikkoo näitä sääntöjä , on seurauksena ensimmäisellä kerralla sakko .
Toisen rikkeen jälkeen sivusto suljetaan kuukaudeksi .
Vaikka lainsäädäntö Venäjällä on tiukkaa , on kyseinen laki naurettavan helppo kiertää : laki koskee vain Venäjällä majaansa pitäviä blogipalveluita .
Oman blogin siirtäminen valtameren toisella puolella sijaitsevalle palvelimelle vapauttaa käyttäjän vastuusta , ainakin mitä Venäjän blogilakiin tulee .
– Tämänkin lain todellinen tarkoitus on rajoittaa sananvapautta ja kansalaisten oikeutta arvostella valtaapitäviä , valittelee eräs lain kriitikko uutistoimisto Itar-Tassille .
