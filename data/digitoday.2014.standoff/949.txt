Joko Yhdysvallat kosti ?
Pohjois-Korean netti katkesi
Pohjois-Korealla oli maanantaina vakavia ongelmia internet-yhteyksien kanssa .
Nettiongelmista kommunistivaltiossa kertoi yhdysvaltalainen verkkoja vahtiva Dyn Research uutistoimisto Reutersille .
Yhteydet pätkivät pahenevasti vuorokauden verran , kunnes ne lopulta laittoivat Pohjois-Korean arviolta täydelliseen nettimottiin .
Syytä ei tiedetä .
Dyn Researchin mukaan kyse voi olla esimerkiksi reitittimien ohjelmistopulmasta , tai sitten joku on hyökännyt maata vastaan .
Ongelma on sen tyyppinen , että sen aiheuttamiseen ei firman mukaan tarvita kansallisvaltiota .
Jopa teinipuuhastelijat voisivat sen aiheuttaa .
Nettiongelmat ilmenivät vain päiviä sen jälkeen , kun Yhdysvallat vannoi kostoa Pohjois-Korealle Sony Picturesin rampauttaneesta kyberiskusta .
Pohjois-Korea on kiistänyt syyllisyytensä , mutta Yhdysvallat ei usko .
Useat Sony-tutkintaa läheltä seuraavat virkailijat kertoivat kuitenkin , ettei Yhdysvaltain hallituksella ole mitään tietoa Pohjois-Korean nettiongelmien syistä .
Virkailijat sanoivat myös , että Yhdysvallat ei tällä hetkellä suorita mitään kyberoperaatioita Pohjois-Korean hallintoa vastaan .
Yhdysvaltain ulkoministeriön edustaja ei pressitilaisuudessa ottanut kantaa Pohjois-Korean yhteyskatkoon .
Hän totesi vain , että kun Yhdysvallat alkaa toteuttaa vastatoimiaan , " osa niistä näkyy ja osa ehkä ei " .
Nettikatko ei Pohjois-Koreassa hirveästi koskettaisi tavallista kansaa , joka on poikkeuksellisen alhaisesti verkottunut .
Tällä tavoin voitaisiin sen sijaan häiritä vallassa olevia ja maan eliittiä , joka pääsee nauttimaan eduista , jotka muualla maailmassa ovat usein itsestäänselvyyksiä , mutta kaukana pohjoiskorealaisten ulottuvilta .
