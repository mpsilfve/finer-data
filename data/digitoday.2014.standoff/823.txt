Hyppönen pitää RSA-puheenvuoronsa TrustyConissa — tulot verkonvapausjärjestölle
RSA-konferenssin vastatapahtuman tulot kanavoidaan internetin vapautta ajavalle EFF:lle .
F-Securen tutkimusjohtaja Mikko Hyppönen pitää RSA-konferenssiin kirjoittamansa puheen TrustyConissa , kertoo Softpedia .
Hyppönen vahvisti asian Twitterissä tviittaamalla uutisen edelleen .
Hyppönen perui puheenvuoronsa tietoturvayhtiö RSA:n konferenssissa , kun kävi ilmi , että RSA oli myynyt tietoturvatuotteisiinsa takaportin NSA:lle .
Nyt Hyppönen pitää Governments as malware authors ( Hallitukset haittaohjelmien tekijöinä ) -puheensa 27.2. San Franciscossa pidettävässä TrystyConissa .
Tapahtuma pidetään samaan aikaan RSA Conferencen kanssa .
TrustyCon syntyi vastareaktioksi RSA:n ja NSA:n yhteystyön paljastuttua .
Tapahtuman tuotot menevät digitaalisia kansalaisoikeuksia ja verkon vapautta ajavalle EFF ( Electronic Frontier Foundation ) -järjestölle .
Hyppösen ohella tapahtumassa ovat mukana EFF:n entinen lakimies Marcia Hofmann , yksityisyystutkija ja -aktivisti Christopher Soghoian , Googlen Chris Palmer sekä Def Conin perustaja Jeff Moss .
