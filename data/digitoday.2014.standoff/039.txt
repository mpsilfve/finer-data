Blackberry : Tv-julkkis varasti näppäimistömme
Älypuhelinvalmistaja katsoo Ryan Seacrestin perustaman Typo-yhtiön lainailleen liikaa Blackberry-puhelinten näppäimistöä .
Aiheellinen kanne , vai merkki talouskurimuksessa elävän Blackberryn epätoivosta ?
Yhtiö haastoi Kaliforniassa oikeuteen tv-persoonan perustaman Typon , koska sen iPhone-kuori muistuttaa Blackberryn mielestä liikaa sen näppäimistöä .
American Idolista tutun Ryan Seacrestin ja yrittäjä Laurence Hallierin firma Typo Products ottaa vastaan ennakkotilauksia Typo Keyboard -tuotteesta , joka päällystää iPhonen fyysisellä näppäimistöllä .
Toimitusten on määrä alkaa myöhemmin tammikuussa .
– Tämä on räikeä rikkomus Blackberryn ikonista näppäimistöä vastaan , ja aiomme suojella ankarasti aineetonta omaisuuttamme mitä tahansa yritystä vastaan , joka pyrkii kopioimaan ainutkertaista designiämme , Blackberryn lakijohtaja Steve Zipperstein lausuu tiedotteessa .
Typo Products on vastannut kanteeseen muun muassa The Vergelle antamassaan lausunnossa :
– Vaikka kunnioitammekin Blackberryä ja sen aineetonta omaisuutta , uskomme sen Typon vastaisten väitteiden olevan vailla perustaa , ja aiomme puolustautua voimakkaasti .
Näppäimistöjen muotoilussa on nähtävissä yhtäläisyyksiä .
Kuva : Blackberry
