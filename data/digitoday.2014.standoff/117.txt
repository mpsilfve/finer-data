Sony-pomo kyberiskusta : Talous selvisi vähällä
Sonyn talous on ollut pitkään kehnossa jamassa ja sitten iskivät vielä kyberkonnat paljastaen mittavat määrät tytäryhtiön sisäisiä tietoja .
Mutta se ei tilikirjoja sekoittanut , pääjohtaja arvioi .
Sony Picturesin tietomurto oli monin tavoin poikkeuksellisen tuhoisa , mutta taloudellisesti ei niinkään , arvioi Sonyn pääjohtaja Kazuo Hirai tiistaina .
– Arvioimme edelleen kyberhyökkäyksen vaikutuksia .
En kuitenkaan näe sitä sellaisena , joka mullistaisi merkittävästi Sony Picturesin liiketoimintoja , Hirai sanoi Las Vegasin CES-messuilla Reutersin mukaan .
Hän täsmensi tarkoittavansa meneillään olevan tilivuoden tulosta .
Tietomurron keskiössä on ollut Sonyn The Interview -elokuva , vaikka onkin epäselvää , oliko se ratkaiseva yllyke hyökkäykseen .
Yhdysvallat on syyttänyt iskusta Pohjois-Koreaa , mutta monet epäilevät väitettä .
Pohjois-Korea on kiistänyt osallisuutensa .
The Interview sai tietomurron myötä enemmän julkisuutta , kuin mihin paraskaan mainoskampanja olisi pystynyt .
Reutersin mukaan on silti epäselvää , pystyykö Sony Pictures pääsemään omilleen elokuvan tuotoilla .
The Interview maksoi 44 miljoonaa dollaria muun muassa siksi , koska sen käsikirjoittaja ja näyttelijä Seth Rogen sai palkkiokseen yli kahdeksan miljoonaa dollaria , tietomurtajien vuotamat asiakirjat kertoivat .
Sony Picturesin mukaan elokuva on tähän mennessä tuonut kassaan 36 miljoonaa dollaria .
Mutta elokuvan tekemisen päälle tulevat vielä kymmenien miljoonien markkinointikulut .
Suuret elokuvateatterit Yhdysvalloissa kieltäytyivät esittämästä elokuvaa , mutta Sony teki sopimukset The Interview'n esittämisestä erinäisissä pienemmissä teattereissa sekä internetin eri kanavissa .
http://www.digitoday.fi/yhteiskunta/2014/12/18/se-siita-sitten-sony-peruutti-the-interviewn/201417379/66
