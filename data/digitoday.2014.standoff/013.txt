Rahoja kateissa , samoin perustaja : Bitcoin-palvelu piiputtaa Ruotsissa
Ruotsin suurin virtuaalivaluutta bitcoinin vaihtaja on kaaoksessa , kertoo ComputerSweden -lehti .
Ihmiset eivät saa rahojaan ulos , eikä koko palvelun ylläpitäjästä ole kuultu mitään viikkoihin .
Bitcoin-sivusto Kapitonin ongelmat alkoivat marraskuussa .
Eräs käyttäjä kertoi ComputerSwedenille ostaneensa 10\_000 kruunulla eli noin 1\_100 eurolla bitcoineja , jotka eivät kuitenkaan ilmaantuneet hänen Kapiton-tililleen .
Useat käyttäjät ovat tehneet Kapitonista rikosilmoituksen , kun heidän rahansa ovat vain kadonneet .
Sivuston 23-vuotias perustaja ilmoitti ensimmäistä kertaa marraskuun alkupuolella , että Kapitonin sivulla on teknisiä ongelmia .
Ne saataisiin pian ratkaistua , hän vakuutti .
Joulukuun 8. päivän jälkeen miehestä ei ole kuitenkaan kuulunut mitään , eikä tätä ole saatu tavoitettua .
Samalla sivuston toiminta pysähtyi kokonaan kahdeksi viikoksi , kunnes yhtenä päivänä bitcoineja vaihdettiin sen kautta lähes 200 .
Euroina niiden arvo on noin 129\_000 .
Sen jälkeen valuutanvaihto on toiminut satunnaisesti , ja osa käyttäjistä on saanut rahansa takaisin .
Todennäköisesti 23-vuotias on painunut maan alle , jotta voisi rauhassa keskittyä teknisten ongelmien ratkaisuun , toisen bitcoin-palvelun toimitusjohtaja Christian Ander arvelee .
Ander kuvailee 23-vuotiasta kaverikseen .
– Se on kaikkein todennäköisintä sen perusteella , mitä minä hänestä tiedän , Ander sanoo ComputerSwedenille .
