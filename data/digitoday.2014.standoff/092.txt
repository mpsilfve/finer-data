Microsoftin ensimmäisessä Lumia-mainoksessa on mielenkiintoinen tablettiviittaus
Microsoftin väreillä ratsastava mainos sisältää Nokian hirviökamerapuhelimen — ja tabletin .
Microsoft on julkaissut ensimmäisen Lumia-mainoksensa Nokian matkapuhelinten yhtiölle siirtymisen jälkeen .
The Kinksin Not like everybody else -kappaleen tahdittamassa videossa harmaaseen kaupunkimaisemaan ilmestyy värikäs tallaaja , joka kaivaa Lumia 1020 -puhelimen taskustaan .
Mainoksen toinen valopilkku on kahvilassa Lumia-tablettia käyttävä nainen , joka vaihtaa merkitseviä katseita puhelinmiehen kanssa .
Mainoksessa on pari kiinnostavaa yksityiskohtaa .
Naisella on Lumia 2520 -tabletti , jonka kohtalosta Microsoftin komennossa ei ole varmuutta .
Microsoftilla on oma Surface-tablettituoteperheensä .
Sikäli kun mainoksesta on mitään pääteltävissä , värikkäällä tabletilla lienee jonkinlainen tulevaisuus Microsoftillakin .
Toinen kiinnostava havainto on logojen ristiinkäyttö .
Mainoksen oikeassa yläkulmassa on koko ajan Nokian logo , mutta itse mainos päättyy Microsoftin logoon .
Mainoksessa olevasta puhelimesta ei ole pyyhitty Nokia-logoa pois .
Microsoftilla on yhä nimen käyttöoikeus puhelimissa .
Video on nähtävissä Nokian Youtube-kanavalla , joka on Nokian muiden sosiaalisen median kanavien tavoin nykyisin Microsoftin hallinnoima .
