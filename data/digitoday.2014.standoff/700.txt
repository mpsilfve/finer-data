Kaksimetrinen miljardööri matkusti turistiluokassa
Tietotekniikka-alan markkinatutkimuksen ja median suuriin nimiin kuulunut Patrick McGovern kuoli keskiviikkona Kalifornian Palo Altossa 76-vuotiaana .
Patrick McGovern tunnettiin tietotekniikka-alan mediavaikuttajana , joka aloitti markkinatutkimusyritys IDC:n perustamisesta .
Siitä irtautui mediaryhmä IDG ( International Data Group ) , jonka julkaisut ilmestyvät yli sadassa maassa .
Ryhmän tunnetuimpia mediabrändejä ovat vuonna 1964 perustettu Computerworld , PCWorld ja Macworld .
IDG:n liikevaihto viime vuonna oli 3,55 miljardia dollaria ja sen palveluksessa on yli 13\_000 työntekijää .
Suomessa IDG:n yhteistyökumppani on Talentum .
McGovern , jonka alaisuudessa perustettiin yli 300 aikakaus- ja sanomalehteä , tunnettiin joviaalina ja vaatimattomana miehenä .
Huolimatta 5,7 miljardin dollarin omaisuudestaan ja lähes parin metrin pituudestaan hän matkusti aina turistiluokassa .
Voidakseen sanoa , että IDG:llä on julkaisuja kaikilla seitsemällä mantereella , McGovern perusti 1997 nettijulkaisu Computerworld Antarctican , Wall Street Journal kirjoitti .
McGovernin alaisuudessa DOS for Dummies -kirjasta kehittyi kokonainen For Dummies -kirjasarja , joka laajeni käsittämään mitä erilaisimpia elämänaloja .
IDG käynnisti julkaisuja aikaisessa vaiheessa avautuvilla markkinoilla .
Myöhemmin McGovern oli riskisijoittamisen terävimmässä kärjessä avautuvilla markkinoilla kuten vuonna 1992 Kiinassa ja sen jälkeen Vietnamissa ja Intiassa .
