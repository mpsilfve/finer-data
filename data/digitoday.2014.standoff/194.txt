Käykö Cortana hermoille Windows 10:ssä ?
Sitä ei ole pakko sietää
Cortana-avustajan voi kytkeä pois päältä Windows 10:ssä .
Tämä säästää myös tietokoneen resursseja .
Microsoft esitteli Windows 10:n yhteydessä oman puheavustajan Cortanan , joka on jo tuttu Windows Phonesta .
Cortana on varmasti tervetullut uudistus monelle , sillä kukapa ei haluaisi omaa puheavustajaa .
Omalle tietokoneelle höpöttely voi kuitenkin tuntua joistakin hieman kiusalliselta .
Tämän lisäksi Cortana kuluttaa melko paljon tietokoneen voimavaroja .
Cortana opettelee tuntemaan käyttäjänsä " vakoilemalla " tämän toimintaa .
Monia tämä saattaa kuitenkin ärsyttää .
Cortanaa ohjeistetaan juttelemalla tälle mukavia .
Avustajan voidaan esimerkiksi käskeä etsimään internetistä aikatauluja tai muuta hyödyllistä tietoa .
Cortanan avut eivät rajoitu pelkästään nettihakujen tekemiseen käyttäjän puolesta .
Avustaja osaa esimerkiksi kirjoittaa ja lähettää sähköpostiviestin käyttäjän sanelun perusteella ja pari muuta hyödyllistä jippoa .
Hey Cortana , mene pois !
Cortana-prosessi on kuitenkin koko ajan käynnissä kuluttaen melko paljon laitteistoresursseja .
Ei ole vielä varmaa , vaatiiko Cortanan käyttö koneelta tavallista enemmän vääntöä , vai onko kyseessä vielä niin pahasti buginen ja keskeneräinen versio , että sen käyttö sulavoituu Windows 10:n julkaisun yhteydessä .
Mikäli et koe tarvitsevasi interaktiivista avustajaa , voi Cortanan laittaa päiväunille tai poistaa kokonaan käytöstä .
Cortanan poistaminen käytöstä onnistuu avustajan omista asetuksista .
Valitse Cortanan mukautusruudusta löytyvä pieni , hampurilaista muistuttava kuvake ja klikkaa sitä .
Avautuvista vaihtoehdoista valitse " pois " -vaihtoehto kysymykseen haluatko ottaa Cortanan käyttöön .
Microsoft on kaikesta päätellen arvannut , että joitakin Cortanan jatkuva hiljainen läsnäolo saattaa häiritä ja on tarjonnut mahdollisuuden ottaa ominaisuuden pois käytöstä .
Nähtäväksi jää , onnistutaanko Cortanan toimintaa sulavoittamaan tulevissa Windows 10 -esiversioissa , sillä nykyisellään ominaisuus on internetin pahanilmanlintujen mukaan aivan liian raskas käytettäväksi .
Artikkeli on kirjoitettu Softpedian uutisen pohjalta .
