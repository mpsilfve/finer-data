Tärkeä eurosatelliitti nousi taivaalle : Suomella sormensa isosti pelissä
Eurooppalainen Sentinel-1A on uusin esimerkki satelliiteista , joissa suomalaisilla on ollut oleellinen tekninen rooli .
Euroopan avaruusjärjestö ESAn ensimmäinen Kopernikus-järjestelmän satelliitti Sentinel-1A laukaistiin avaruuteen Etelä-Amerikasta puoliltaöin .
Tutkasatelliitti tarkkailee maanpintaa ja meriä neljällä tarkkuudella kymmenestä metristä 250 kilometriin .
Suomen Ilmatieteen laitos odottaa hyötyjä etenkin jäätilanteen , lumipeitteen laajuuden ja tulvien seurantaan .
Kansallisesti satelliitin keräämää dataa vastaanotetaan ja välitetään Sodankylään valmistuvan arkistointi- ja jakelukeskuksen avulla .
Kuten muun muassa aiempien Goce- , Herschel- ja Planck-satelliittien tapauksessa , myös Sentinel-1A:n on suomalaista teknologiaa .
Avaruus.infon mukaan satelliitin mittalaite on C-taajuuskaistalla toimiva , niin sanottu synteettisen apertuurin tutka ( SAR ) , johon suomalainen DA-Design suunnitteli ja rakensi avainkomponentit .
Sentinel-satelliitit ovat ESAn kehittämä sarja kaukokartoitussatelliitteja , joilta odotetaan ennen näkemätöntä määrää mittauksia ja satelliittikuvia .
Ne kuuluvat laajempaan Kopernikus-ohjelmaan , jota on luonnehdittu kunnianhimoiseksi hankkeeksi maapallon tarkkailemiseksi .
Kopernikuksesta toivotaan apua ympäristönhoitoon , ilmastonmuutoksen ymmärtämiseen ja ihmisten turvallisuuden suojeluun .
Satelliitti ammuttiin avaruuteen venäläisellä Sojuz-raketilla , jollaiset eivät ole tällä hetkellä kovassa huudossa Yhdysvalloissa .
