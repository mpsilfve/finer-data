Raketti rysähti kannelle : " Tapahtumat koostetaan palasista "
SpaceX:n rakettikokeilu oli tavallaan onnistunut ja tavallaan ei .
Elon Musk kiteytti tapahtumat pariin tviittiin .
SpaceX:n erikoinen kokeilu lauantaina aamupäivällä näytti hyvältä melkein loppuun asti , mutta viime hetken tapahtumat eivät vastanneet suunnitelmia .
SpaceX yritti palauttaa noin tunti sitten laukaistun kantoraketin ensimmäisen osan pystysuorasti takaisin maahan , jotta sitä voitaisiin käyttää uudestaan .
Tämä säästäisi jatkossa paljon rahaa .
Falcon 9 -raketin ensimmäisen vaiheen oli määrä hidastaa noin 5500 kilometrin tuntinopeudesta tilanteeseen , missä se laskeutuu hallitusti meren päällä odottaneelle proomulle .
SpaceX:n johtaja Elon Musk kertoi Twitterissä , mitä käytännössä tapahtui .
– Raketti selvisi alukselle , mutta laskeutui kovaa .
Lähellä , mutta ei aivan .
Lupaa hyvää jatkoa ajatellen kuitenkin .
– Alus itsessään voi hyvin .
Jotakin kannen tukikalustoa pitää vaihtaa ...
Musk lisäsi vielä , että laskeutumisesta/osumasta ei saatu hyvää videota , koska paikanpäällä oli pimeää ja sumuista .
– Koostamme sen yhteen telemetriasta ja ... varsinaisista palasista , Musk muotoili .
SpaceX:n varsinainen tehtävä – taas uuden Dragon-rahtikapselin kuljettaminen ISS-avaruusasemalle – alkoi mainiosti sen jälkeen , kun lähtöä oli jouduttu siirtämään parilla päivällä teknisen ongelman vuoksi .
