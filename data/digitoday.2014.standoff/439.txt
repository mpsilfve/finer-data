Erikoinen avaruusalus lähestyy erikoista kääpiöplaneettaa
Dawn on ainoa alus , joka ylipäätään kykenee tähän .
Kierrettyään yhtä asteroidivyöhykkeen isoimmista kappaleista alus on nyt lähestymässä sitä kaikkein suurinta .
Nasa kertoo sen Dawn-luotaimen siirtyneen lähestymisvaiheeseen vuosia kestäneellä matkallaan kohti Ceres-nimistä kääpiöplaneettaa .
Se on isoin kappale Marsin ja Jupiterin välisellä asteroidivyöhykkeellä .
Vuonna 2007 laukaistu Dawn ennätti jo kiertää vyöhykkeen toiseksi suurinta kappaletta Vestaa vuosina 2011 ja 2012 .
Ceresin luo Dawn on ennättämässä 6. maaliskuuta 2015 .
Kuinka iso Ceres sitten on ?
Kuten elokuvissakin on joskus jostain murikasta tokaistu , se on Teksasin kokoinen .
Sen läpimitta on 950 kilometriä ja Dawn lähestyy sitä 725 kilometriä tunnissa .
Koko kahden taivaankappaleen tehtävä on mahdollinen , koska Dawn käyttää ionimoottoria .
Se poikkeaa suuresti perinteisistä kemiallisista moottoreista .
Ionimoottorin työntövoima on suhteessa vähäinen , ja kiihdytys kestää kauan , mutta moottoria voi käyttää ratkaisevasti pidempään .
Dawnin kohdalla työntöaikaa on kertynyt jo yhteensä viisi vuotta , mikä on Nasan mukaan paljon enemmän kuin yhdelläkään toisella avaruusaluksella .
Ceres on mysteeri , mutta sillä on paksu jäävaippa , jonka alla saattaa olla jopa meri .
– Kaikki mitä voimme ennustaa varmuudella on , että meitä odottaa yllätys , Dawn-tehtävän tutkija Christopher Russell sanoo tiedotteessa .
Dawnin lisäksi Nasassa jännitetään New Horizons -luotaimen saapumista Pluton luokse ensi vuonna .
Myös tämä pikkuplaneetta on suurelta osin tuntematon .
