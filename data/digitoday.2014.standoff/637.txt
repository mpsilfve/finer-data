Hölmöläisten puuhaa : Tämäkö viestii bensa-automaatin tietoturvasta ?
Jos menet bensa-asemalle ja huomaat kortinlukijan ympärillä turvateippiä , koetko olevasi turvassa ?
Ensireaktion luulisi olevan , että tätä laitetta on näpelöity , eikä sitä uskalla käyttää .
Samaa mieltä on tietoturvatutkija Brian Krebs , joka kuuli juuri tällaisesta menettelystä eräällä huoltoasemalla Yhdysvalloissa .
Bensa-automaatin kortinlukijan ympärille oli kiedottu punaista teippiä , jossa oli sanat " identiteettiäsi suojelemassa " .
Teipin tarkoitus oli viestiä , että kyseistä automaattia ei ole viritetty niin sanotulla skimmerillä , joka lukee maksukortin tiedot varkaille .
Krebs kuitenkin epäilee , että teippiä myydään lähinnä tilanteisiin , joissa vahinko on jo tapahtunut , ja asiasta halutaan viestiä näkyvästi .
Lisäksi teipin käyttäminen turvavälineenä vaikuttaa laiskalta ratkaisulta maksupäätteiden todellisen tietoturvan vankistamisen rinnalla , mikä tietysti voi myös olla merkittävä kustannus huoltoaseman pitäjälle .
Krebsin mukaan teippi ei edes estä useimpia skimmauksia , jotka onnistuvat pumppujen teetetyillä yleisavaimilla .
Mitä tulee alkuperäiseen ideaan teipistä luottamuksen herättäjänä , Brian Krebsin mukaan kokemus on samanlainen kuin aseistetun vartijan kohtaaminen paikallisessa kaupassa sen ryöstämisen jälkeen .
Joskus turvallisuutta – oli se sitten aitoa tai lumeturvaa – ei kannata tunkea päin naamaa , koska vaikutus on päinvastainen .
