" Nokia X on Nokian Android " — kolme teoriaa oudosta väitteestä
Evleaksin mukaan Nokian Normandy eli Android-projekti on nimeltään Nokia X .
Mutta julkaistaanko sitä ikinä ?
Kyllä-ei-huhut Nokian väitetyn Android-puhelimien ympärillä jatkuvat .
Luotettavaksi osoittautunut nimimerkki Evleaks kertoi Twitterissä , että koodinimi Normandy olisi nimeltään Nokia X .
> Project Normandy = Nokia X— @ evleaks ( @ evleaks ) January 23 , 2014
> .
Nokian ja Microsoftin sopimus kuitenkin estää Nokiaa tuomasta omia laitteita markkinoille ennen vuotta 2016 .
Sopimuksen sanamuoto ( pdf-linkki ) on hyvin selvä :
– Myynnin toteutumisen jälkeen Nokia ei voisi lisensoida Nokia-tavaramerkkiä matkaviestinlaitteisiin seuraavan 30 kuukauden ajan eikä käyttää Nokia-tavaramerkkiä omissa matkaviestinlaitteissa ennen 31.12.2015 .
Jäljelle jää kolme vaihtoehtoa :
1. Huhu on väärä .
Todennäköisesti B-suunnitelmana olemassa ollut Android-projekti on jäänyt elämään omaa elämäänsä internetissä , mutta laitteita ei ikinä nähdä .
2. Nokialla ja Microsoftilla on salainen sopimus , jonka perusteella Nokia julkaisee laitteen .
3. Microsoft julkaisee laitteen Nokia-nimellä .
Kakkos- ja kolmosvaihtoehdon raja on häilyvä , sillä puhelinyksikön siirtyminen Nokialta Microsoftille on parhaillaan käynnissä .
Nokialla on lehdistötilaisuus Barcelonan MWC-messuilla päivälleen kuukauden päästä 24. helmikuuta , mutta puhelimia ei kannattane odottaa .
Kakkosvaihtoehto on sikäli outo , että Nokia myi pois puhelininfrastruktuurinsa .
Uusi olisi rakennettava alusta alkaen .
Lisäksi jo täynnä olevilla Android-markkinolla on kovin vähän tilaa uusille kilpailijoille .
Kolmosvaihtoehto kummastuttaa sikäli , että Microsoft marssittaisi esiin uuden vaihtoehdon käyttöjärjestelmäkseen .
Yhtiöllä on nyt jo Windows Phone sekä Series 40:stä jatkokehitelty Asha .
Asha uudistettiin viime toukokuussa , joten sen dumppaaminen nyt olisi kummallista .
Järjen valossa ykkösvaihtoehto tuntuu loogisimmalta .
Mutta kaikkihan ei aina järjen mukaan toimi .
Ensi kuun messut kertonevat lisää .
