Microsoft poistaa Surface Pro 2:n akkumurheita
Microsoft alkoi korjata joulukuisen päivityksensä aiheuttamia ongelmia Surface Pro 2 -tableteista .
Korjattu firmware ei kuitenkaan tullut vielä laajaan jakeluun .
Ohjelmistoyhtiö Microsoft julkaisi viikonloppuna firmware-päivityksen puuttuakseen vihdoin ongelmiin , joihin jotkut yhtiön Surface Pro 2 -tabletin käyttäjät törmäsivät joulukuussa .
Microsoftin silloinen päivitys ei suostunut aina asentumaan ja jos asentuikin , se saattoi heikentää laitteen akkukestoa .
Korjauspäivitys pyrkii palauttamaan akkukeston ennalleen ja poistamaan ongelmat lepotilasta herätessä , muun muassa ZDNet kertoo .
Microsoft joutui keskeyttämään alkuperäisen päivityksen jakelun akkuongelmien ilmettyä .
Yhtiön mukaan uusi päivitys ei koske niitä , jotka eivät koskaan saaneet joulukuussa julkaistua firmware-päivitystä .
Microsoft työskentelee kovasti saadakseen korjatun päivityksen jakeluun näitä asiakkaita varten .
Microsoft joutui taannoin vetämään pois myös toisen Surfaceja ja muita Windows-tabletteja koskeneen päivityksen teknisten ongelmien vuoksi .
Surface Pro 2:ta Microsoft on uudistanut myös rautatasolla .
Ostajat ovat huomanneet , että laitteen sisällä voi piillä entistä tehokkaampi suoritin .
