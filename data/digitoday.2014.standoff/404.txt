Tesla käynnistää kotiakkujen tuotannon syksyllä
Teslan perustaja ja toimitusjohtaja Elon Musk lupaa aloittaa kotien ja liikeyritysten käyttöön tarkoitettujen akkujen tuotannon suunnilleen puolen vuoden sisällä .
Elon Musk puhui kotien energiatallennukseen tarkoitetuista litium-ioniakuista viime viikolla yhtiön tulosjulkistuksen yhteydessä , Quartz uutisoi .
– Aiomme julkistaa melko pian Teslan kotiakun , eli kuluttaja-akun , jota käytetään ihmisten kodeissa ja liikkeissä .
Suunnitelmat ovat valmiit ja sen tuotannon pitäisi käynnistyä suunnilleen kuuden kuukauden päästä .
Haemme sille parhaillaan sopivaa julkistusajankohtaa , se tapahtuu luultavasti kuukauden tai kahden kuluessa .
Ja se on todella suuri asia ; olen todella innostunut siitä , Musk sanoi .
Teslan kotiakusta on puhuttu ennenkin , mutta se on jäänyt pitkälti sähköautojen akkukehityksen varjoon .
Quartz kirjoitti viime kesäkuussa Morgan Stanleyn arviosta , jonka mukaan Tesla voisi ansaita kotiakuilla kaksi miljardia dollaria vuodessa .
Tesla ei ole haastamassa sähköyhtiöitä , vaan tekee yhteistyötä niiden kanssa .
– Tästä ollaan laajasti kiinnostuneita , ja monet sähköyhtiöt tekevät työtä tällä saralla ja me olemme yhteydessä useimpiin niistä , Teslan teknologiajohtaja JB Straubel sanoi konferenssipuhelun aikana .
Akkuvalmistaja Solar Cityn teknologiajohtaja , Muskin serkku Peter Rive sanoo , ettei hänen yrityksensä ole kiinnostunut skenaariosta , jossa ihmiset irrottautuisivat sähköverkosta , sillä verkossa pysymisellä on omat hyötynsä kaikille käyttäjille .
Musk on Solar Cityn hallituksen puheenjohtaja .
Rive hahmottaa tulevaisuutta , jossa akkuihin varastoitu puhdas aurinkoenergia voidaan jaella nykyistä tehokkaammin ja jossa kaikki voisivat hyötyä kustannusten laskusta .
