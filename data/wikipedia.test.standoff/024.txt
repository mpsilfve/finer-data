Kaarila
Kaarila ( aiemmin " Kaarela " ) on Tampereen läntinen kaupunginosa joka sijaitsee 6,3 km:n päässä Tampereen keskustasta .
Kaarila rajoittuu pohjoisessa Epilään , idässä Hyhkyyn , etelässä Pyhäjärveen ja lännessä Raholaan .
Kaupunginosaa palvelee Tampereen Kaupunkiliikenteen bussilinja 26 .
Kaarilan ja Epilän välimaastossa sijaitsee Vaakkolammi -niminen järvi .
Järven ympäristö on suojeltu .
Kaarilan asutus on omakotivaltaista .
Pirkkalan pitäjän vuoden 1510 kevätkäräjillä mainittiin Kankaantaan ja Viikin kylien kalavesiriidan todistajana " Hinzze Karletainen " , joka oli todennäköisesti Kaarilan kylästä .
Kaarila-nimen vanhempi muoto on " Kaarlela " ja myöhemmästä Kaarilan rusthollista käytettiin asiakirjoissa nimeä " Karlberg " .
Henkilö , jonka mukaan tila nimettiin , on siten todennäköisesti kuulunut Suomen ruotsalaisväestöön .
Vuosina 1728–1800 Kaarilan tila kuului Gaddin suvulle , jonka tunnetuin jäsen oli taloustieteilijä , Turun akatemian kemian professori Pehr Adrian Gadd .
Gadd-suvun hautakappeli Raholan kaupunginosassa Nokiantien varrella on Tampereen vanhimpia rakennuksia .
Kaarilan tila mainitaan vuoden 1540 maakirjassa .
Nimen vanhempi muoto on " Kaarlela " , Vuonna 1838 Kaarilan tila siirtyi Thunebergin ( myöh. Tuurna ) suvulle , jolta sen maa-ja metsäalueet osti vuonna 1963 Tampereen kaupunki .
Kartanon pihapiiri ja siinä olevat rakennukset eivät kuuluneet kauppaan .
Thuneberg-Tuurna-suvun jäseniin kuuluu mm. Viipurin viimeinen kaupunginjohtaja Arno Tuurna .
Kaarilan alue siirrettiin muiden Tampereen läntisten esikaupunkialueiden mukana Pohjois-Pirkkalan kunnasta Tampereen kaupunkiin vuoden 1937 alussa .
Kaarilan , Hyhkyn ja Epilän kaupunginosien yhteinen asemakaava vahvistettiin vuonna 1953 ja Kaarilaan rakennettiin 1960-luvulla puistomainen pientaloalue .
Kaarilan kadunnimistöön kuuluu ryhmänimiä , joiden aihepiiri liittyy Kaarilan kartanon puutarhaan ( mm. Hedelmäkatu , Köynnöskatu , Pensaskatu ) ; muilta osin katuja on pyritty nimeämään historiallisten nimiaiheiden pohjalta .
( mm. " Simolankatu " ) Vaakkolammin nimen taustalla on järven rannalla aikanaan sijainnut Vaakkola-niminen talo , joka yhdistettiin Kaarilan kartanoon .
Vaakkolammi mainitaan isonjaon pöytäkirjoissa vuonna 1767 nimellä " Waackojerwi " .
Vaakkolammin länsipuolella sijaitsee Liittokallio , joka on tunnettu myös nimillä Sopimusvuori ja Likomäki .
Nimet Liittokallio ja Sopimusvuori viittaavat kalliolla aikoinaan käytyihin käräjiin , Likomäki puolestaan pellavien liottamiseen Vaakkolammissa .
