Yhdysvaltain laivasto
Yhdysvaltain laivasto on yksi viidestä Yhdysvaltain asevoimien puolustushaarasta .
Sen vastuulla on merioperaatiot , joiden suorittamiseksi sillä on hieman alle 300 laivaa ja yli 4\_000 lentokonetta .
Miehistöä laivastossa on yli puoli miljoonaa joko aktiivi- tai reservipalveluksessa .
Yhdysvaltain laivaston historia juontuu Siirtokuntien laivastoon , jonka Siirtokuntien kongressi perusti Yhdysvaltain vapaussodan aikana .
Yhdysvaltain perustuslaki , joka ratifioitiin vuonna 1789 , antoi kongressille valtuudet ” …varustaa ja ylläpitää laivastoa .
”
Tällä valtuutuksella kongressi tilasi kuusi fregattia sekä varusti ne .
Yksi näistä kuudesta alkuperäisestä fregatista , nimellä " Old Ironsides " tunnettu USS Constitution , on säilynyt tähän päivään asti .
Alus on edelleen merkittynä laivaston rekisteriin , ja se palvelee pr-tehtävissä .
Laivaston asioita hoiti sotaministeriö , kunnes 30. huhtikuuta 1798 kongressi perusti laivastoministeriön .
Vuonna 1947 laivasto siirtyi osaksi perustettua puolustusministeriötä .
Siirtokuntien kongressi perusti Philadelphiassa siirtokuntien laivaston 13. lokakuuta 1775 , jolloin annettiin valtuutus hankkia , varustaa , miehittää ja lähettää kaksi aseistettua alusta etsimään Amerikassa olevia brittiarmeijan huoltoaluksia .
Lainsäädäntö loi myös laivastokomitean valvomaan toimintaa .
Siirtokuntien laivasto operoi noin 50 laivalla Yhdysvaltain vapaussodan aikana , mutta ei kuitenkaan enempää kuin 20 laivalla samanaikaisesti .
Sodan jälkeen kongressi myi sodasta selvinneet laivat ja kotiutti miehistön ja upseerit .
Kongressi tilasi kuuden fregatin rakentamisen ja varustamisen 27. maaliskuuta 1794 ja kolme vuotta myöhemmin kolme fregattia olivat valmiit palvelukseen : " United States " , " Constellation " ja " Constitution " .
Fregateista tuli kuuluisia vuoden 1812 sodassa , jossa ne yllättäen voittivat Britannian kuninkaallisen laivaston alukset useaan kertaan .
Yhdysvaltain sisällissodan aikana laivasto oli edelläkävijä panssaroitujen sotalaivojen käytössä , mutta sodan jälkeen laivat vanhentuivat nopeasti .
Laivaston modernisointi aloitettiin 1880-luvulla , mikä toi Yhdysvallat takaisin laivastovaltojen eturiviin 1900-luvun alkuun tultaessa .
Ensimmäisessä maailmansodassa laivasto ei osallistunut taisteluihin paljoakaan , mutta se kasvoi sotien välillä ( tosin laivastosopimusten rajoittamana ) huomattavaksi .
Japani yritti murtaa Yhdysvaltain laivaston strategista uhkaa vuoden 1941 lopun yllätyshyökkäyksellään Pearl Harboriin .
Seuranneiden kolmen vuoden aikana Yhdysvaltain laivasto kasvoi voimakkaimmaksi koskaan nähdyksi laivastoksi .
Laivastoa hallinnoi laivastoministerin johtama laivastoministeriö , joka on osa puolustusministeriötä .
Korkea-arvoisin upseeri , laivaston komentaja , on amiraali ( neljä tähteä ) ja on suoraan laivastoministerin alainen .
Laivastoministeri ja laivaston komentaja vastaavat laivaston organisoinnista , rekrytoinnista , kouluttamisesta ja varustamisesta siten , että laivasto on valmis toimimaan yhtyneiden taistelukomentajien alaisuudessa .
Kaksi päälaivastoa ovat Tyynenmeren laivasto ja Atlantin laivasto .
Näiden alaisuudessa on numeroituja laivastoja : Laivastojen lisäksi laivastolla on useita laivastojoukkojen esikuntia , jotka operoivat laivaston maalla sijaitsevia välineitä ja laitteistoja sekä toimivat yhteysyksikköinä paikallisten ilmavoimien ja maavoimien yksiköiden kanssa .
Suurimpia esikuntia : Normaalien taistelujoukkojen ja -yksiköiden lisäksi laivastolla on useita esikunta- ja huoltojoukkoja , joiden henkilöstöä toimii esikunnissa ja yksiköissä .
Nykyiset esikunta- ja huoltojoukot :
Laivaston sota-alusten nimet alkavat lyhenteellä " USS " ( ” United States Ship ” , Yhdysvaltain laiva ) , kun taas laivojen , jotka eivät ole varsinaisia aktiivikäytössä olevia sotalaivoja ja joissa on siviilimiehistöä , nimet alkavat lyhenteellä " USNS " ( ” United States Naval Ship ” ) .
Laivojen luokitus merkitään kirjaimilla , ja jokaisella laivalla on yksilöllinen luokituksesta ja numeroista koostuva koodi .
Laivojen nimet valitsee laivastoministeri , ja nimet ovat yleensä Yhdysvaltain osavaltioita , kaupunkeja , kuuluisia henkilöitä tai taisteluja , kaloja sekä ihanteita .
Yhdysvaltain laivasto on ollut pioneeri ydinreaktoreiden käytössä laivojen voimanlähteenä .
Nykyisin kaikki laivaston lentotukialukset sekä hyökkäys- ja ohjussukellusveneet ovat ydinkäyttöisiä .
Yhdysvaltain laivasto käytti ydinvoimaa myös hävittäjäluokan aluksissa .
Näistä kuitenkin luovuttiin 1990-luvun lopulla , eikä uusia rakennettu .
Lentotukialukset ovat keskeinen osa laivaston strategista iskukykyä .
Yhdysvaltain lentotukialukset ovat suurempia kuin muiden maiden käytössä olevat lentotukialukset .
Modernit lentotukialukset CV-67:stä lähtien on tyypillisesti nimetty poliitikkojen mukaan , sitä aikaisemmat on nimetty taistelujen tai kuuluisien laivojen mukaan .
Suurimmat maihinnousualukset muistuttavat pientä lentotukialusta ja kykenevät operoimaan V / STOL , VTOL ja STOVL-lentokoneita sekä pystyvät laskemaan ilmatyynyaluksia ( LCAC ) ja sekä vastaavia vesille .
Maihinnousualukset on nimetty tyypillisesti toisen maailmansodan lentotukialusten mukaan , mikä tapa periytyy siitä , että ensimmäiset suuret maihinnousualukset olivat konvertoituja lentotukialuksia .
Maihinnousukuljetusalukset on tarkoitettu ottamaan mukaansa , kuljettamaan ja laskemaan maihin erilaisiin tehtäviin matkaavia sotilasosastoja .
Alukset on nimetty kaupunkien mukaan paitsi USS New York ( LPD-21 ) , joka on nimetty osavaltion mukaan ja USS Somerset ( LPD-25 ) , joka on nimetty piirikunnan mukaan .
Sukellusveneitä on kahta päätyyppiä : ballistiset ohjus- ja hyökkäyssukellusveneitä .
Ballistisilla ohjusveneillä on yksi strateginen tehtävä , ne kuljettavat ydinkärjin varustettuja sukellusveneestä ammuttavia ballistisia ohjuksia ( SLBM ) .
Hyökkäyssukellusveneillä on useita taktisia tehtäviä , kuten laivojen ja sukellusveneiden upottaminen , risteilyohjuksien laukaiseminen ja tiedustelu .
Hyökkäysveneet on tyypillisesti nimetty kaupunkien mukaan .
Ohjusveneissä on pääsääntöisesti jatkettu taistelulaivoilta perittyä tapaa nimetä laivaston tulivoimaisin kalusto osavaltioiden mukaan .
Aikaisemmat hyökkäyssukellusveneet nimettiin kalojen mukaan ja ballistiset ” kuuluisien amerikkalaisten ” mukaan .
Ohjusristeilijät kykenevät ilmapuolustukseen , pinta-alusten torjuntaan ja sukellusveneiden torjuntaan .
Laivaston kaikki modernit risteilijät on nimetty taistelujen mukaan .
Aikaisemmat risteilijät oli nimetty kaupunkien mukaan ( ennen CG-12 ) , uudelleenluokitellut fregatit oli nimetty laivastosankareiden mukaan ( CG-15–CG-35 ) tai osavaltioiden mukaan ( CG-36–CG-42 ) .
Kaikki hävittäjät on nimetty laivastosankareiden mukaan USS Bainbridge ( DD-1 ) :stä lähtien .
Nykyiset fregatit suorittavat yleensä sukellusveneiden torjuntaa tai saattuetehtäviä .
Yhdysvaltain laivasto on asteittain luopumassa fregateistaan ja niiden tehtäviä siirretään kehitteillä olevalle rannikkotaistelualukselle .
Fregatit on nimetty , kuten hävittäjät , laivaston sankareiden mukaan .
Taistelulaivat on poistettu laivaston vahvuudesta .
Viimeiset Iowa-alukset siirrettiin reserviin 1990 ja poistettiin lopullisesti rekisteristä 2006 .
Alusten pääaseistus oli järeät tykit , mutta 1980-luvun modernisoinnissa Iowa-luokan alukset varustettiin muun muassa Tomahawk-risteilyohjuksin .
Kaikki taistelulaivat paitsi USS Kearsarge ( BB-5 ) on nimetty osavaltioiden mukaan .
Laivasto on viime vuosina lisännyt satamapuolustusjoukkojaan terrorisminvastaisen sodan vuoksi .
Satamapuolustuksen yksikköjä ovat
Pääasiallinen laivaston erikoisjoukko on SEAL ( U.S. Navy SEALs ) , jonka tehtävänä on huolehtia erikoisoperaatioista .
Laivastolla on myös pomminpurkuyksiköitä ( EOD ) ja pieni joukko pintasodankäyntihenkilöstöä erikoistehtäviin .
Laivaston upseerivirat on luokiteltu palkkaluokkiin O-1 – O-10 ja luokasta toiseen siirrytään ylennysten myötä .
Upseerit luokissa O-1 – O-3 ovat nuorempia upseereja , O-4 – O-6 vanhempia upseereja ja O-7 – O-10 amiraaleja .
Upseerinvirat on jaettu ” yhteisöihin ” : Upseerin virkaan valmistutaan Yhdysvaltain laivastoakatemiasta , laivaston reserviupseerikoulusta ( NROTC ) , upseeriehdokaskoulusta ( OCS ) , suoralla virkanimityksellä tai muista virkanimitysohjelmista .
Laivaston värvätty henkilökunta on palkkaluokissa E-1 – E-9 ja palkkaluokasta toiseen edetään .
Etenemisessä on kaksi huomattavaa siirtymää , ylimatruusista alikersantiksi ( E-3 → E-4 ) ja ylikersantista pursimieheksi ( E-6 → E-7 ) .
Värvätyillä , jotka ovat palkkaluokassa E-4 tai ylempänä , on luokitus johonkin tiettyyn erikoisalaan .
Nykyään on yli 50 erilaista luokitusta .
