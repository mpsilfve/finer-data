Kiowa Gordon
Kiowa Gordon ( s. 25. maaliskuuta 1990 ) on yhdysvaltalainen näyttelijä .
Hän on tullut tunnetuksi roolistaan ihmissusi Embry Callina elokuvissa " Twilight – Uusikuu " ( 2009 ) ja " Twilight – Epäilys " ( 2010 ) .
Gordon kasvoi Arizonassa , Utahissa ja Kaliforniassa .
Hän on toiseksi nuorin seitsemästä lapsesta .
Hänen äitinsä Camille Nighthorse Gordon on myös näyttelijä .
Gordon kävi Cactus Shadows high schoolia Cave Creekissä , Arizonassa .
Sukujuuriltaan Gordon on alkuperäisamerikkalainen ja kuuluu hualapai-heimoon .
Hän kuuluu Myöhempien Aikojen Pyhien Jeesuksen Kristuksen kirkkoon .
Vuonna 2009 Gordon näytteli ihmissusi / hahmonvaihtaja Embry Callia elokuvassa " Twilight – Uusikuu " , joka perustuu Stephenie Meyerin " Houkutus " -fantasiakirjasarjan toiseen osaan " Uusikuu " .
Gordon ja Meyer kuuluvat molemmat Myöhempien Aikojen Pyhien Jeesuksen Kristuksen kirkkoon ja käyvät samassa kirkossa Arizonassa .
Gordon koe-esiintyi rooliin avoimessa koe-esiintymistilaisuudessa ja muutamaa viikkoa myöhemmin sai kuulla saaneensa roolin .
Hän on mukana " Twilight – Uudenkuun " vuoden 2010 jatko-osassa " Twilight – Epäilys " .
Gordon näyttelee myös vuoden 2011 elokuvissa " Into the Darkness " ja " Murder for Dummys " .
