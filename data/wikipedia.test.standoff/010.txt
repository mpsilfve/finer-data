Ruostumatonta rakkautta
Ruostumatonta rakkautta ( " Heartbeeps " ) on yhdysvaltalainen komedia vuodelta 1981 kahdesta robotista , jotka rakastuvat ja päättävät pärjätä omillaan .
Elokuvan on ohjannut Allan Arkush , ja sen pääosia robotteina näyttelevät Andy Kaufman ja Bernadette Peters .
Elokuva sisältää paljon John Williamsin musiikkia .
Val Com 17485 ( Kaufman ) , robotti , joka suunniteltiin palvelijaksi käyttäen puumateriaaleja , tapaa Aqua Com 89045 -nimisen seurarobotin ( Peters ) , jonka ensisijainen tehtävä on auttaa allasjuhlissa .
Tehtaassa korjausta odottaessaan kaksi robottia rakastuvat ja päättävät karata .
Suunnitelmansa toteuttaakseen he varastavat tehtaan pakettiauton .
He alkavat etsiä paikkaa , jossa voisivat asua .
He rakentavat pienen Phil-robotin , jota kohtelevat kuin lastaan ja saavat seurakseen myös mekaanisen standup-koomikon Catskillin .
Crimebuster-robotti lähetetään karkulaisten perään , mutta romuliikkeen ihmisten avulla tarina päättyy onnellisesti .
Kuvaaminen aloitettiin kesäkuussa 1980 , mutta yhdysvaltalaisten näyttelijöiden ammattiliiton Screen Actors Guildin lakon vuoksi kuvaukset keskeytettiin heinäkuussa .
Lakko päättyi saman vuoden lokakuun alussa , ja kuvauksia päästiin jatkamaan .
Vincent Canby kirjoitti elokuvasta , että se oli " sietämätön " ja " kauhean hienosteleva tarina " .
Koska elokuva ei myynyt hyvin , filmiyhtiöt hylkäsivät Andy Kaufmanin elokuvasuunnitelman " The Tony Clifton Story " omasta alter-egostaan Tony Cliftonista .
Kaufman tunsi , että elokuva oli niin huono , että hän pyysi henkilökohtaisesti anteeksi " The David Letterman Showssa " ja lupasi vitsaillen korvata rahat jokaiselle , joka oli maksanut sen näkemisestä ( joita ei siis olisi ollut kovin monta ) .
David Lettermanin vastaus tähän oli , että jos Kaufman kerran tahtoi korvata , hänen " kannatti varautua kahdenkymmenen dollarin laskuun " .
" Video-oppaassa " vuodelta 1994 Sam Inkinen sanoo elokuvan idean sopivan hyvin koko perheen katsottavaksi ja antaa elokuvalle kaksi tähteä viidestä , mikä vastaa sanallista arviota ” keskinkertainen ” .
" Ruostumatonta rakkautta " oli ehdolla Academy Awardin saajaksi vuonna 1982 parhaasta maskeerauksesta , jonka teki Stan Winston .
