Kroatian koripallomaajoukkue
Kroatian koripallomaajoukkue edustaa Kroatiaa koripallon maajoukkuekilpailuissa .
Ennen Jugoslavian hajoamista monet kroatialaisista tähtipelaajista menestyivät Jugoslavian maajoukkueessa .
Kroatia osallistui olympialaisten koripalloturnaukseen ensimmäistä kertaa itsenäisenä valtiona Barcelonassa 1992 .
Se selviytyi finaaliin , jossa se hävisi Yhdysvaltain " Dream Teamille " 85–117 .
Saksassa 1993 järjestetyissä EM-kisoissa Kroatia sai pronssia .
Se voitti alkulohkossaan Bulgarian 104–83 , Ranskan 100–95 ja Turkin 113–63 sekä jatkolohkossaan Belgian 106–74 , Saksan 70–63 ja Viron 98–80 .
Puolivälierässä Kroatia voitti Bosnia ja Hertsegovinan 98–78 mutta hävisi välierässä Venäjälle 76–84 .
Pronssiottelussa Kroatia voitti Kreikan 99–59 .
Kanadassa pelatuissa vuoden 1994 MM-kisoissa Kroatia sai pronssia .
Se voitti pronssiottelussa Kreikan 78–60 .
Kroatian pelaajista Dino Rađa valittiin kisojen tähtiviisikkoon .
Seuraavan kerran Kroatia selviytyi MM-kilpailuihin vasta vuoden 2010 kisoihin .
Kreikassa 1995 järjestetyissä EM-kisoissa Kroatia sai pronssia .
Se voitti seitsemän joukkueen alkulohkossaan Slovenian 91–83 , Venäjän 100–94 , Espanjan 80–70 , Turkin 90–68 , Suomen 92–77 ja Ranskan 81–72 .
Puolivälierässä Kroatia voitti Italian 71–61 mutta hävisi välierässä Liettualle 80–90 .
Pronssiottelussa Kroatia voitti jälleen Kreikan 73–68 .
Kroatia sijoittui Atlantan 1996 olympialaisissa seitsemänneksi .
Kroatia selvisi vuosina 1997–2005 aina EM-lopputurnaukseen mutta ei menestynyt 1990-luvun alun malliin .
Vuosina 1997 , 1999 ja 2003 joukkue sijoittui 11:nneksi ja vuosina 2001 ja 2005 seitsemänneksi .
Espanjassa pelattujen vuoden 2007 EM-kisojen alkulohkossa Kroatia hävisi Latvialle 77–85 mutta voitti Portugalin 90–68 ja Espanjan 85–84 ja selviytyi Latvian pudottua jatkosta ilman pistemenetyksiä jatkopeleihin .
Jatkolohkossa Kroatia hävisi Israelille 75–80 , Kreikalle 78–81 ja Venäjälle 70–83 mutta selviytyi alkulohkovoittojensa ansiosta puolivälieriin .
Siellä se kohtasi toisen lohkon voittaneen Liettuan ja hävisi pistein 72–74 , kun Zoran Planicić epäonnistui kahdessa vapaaheitossa ottelun viimeisellä sekunnilla .
Sijoitusotteluissa Kroatia voitti Ranskan 86–69 ja hävisi Saksalle 71–80 , ja näin se sijoittui kisoissa kuudenneksi .
Jasmin Repešan valmentaman joukkueen paras pistemies oli Marko Popović , joka teki 13,1 pistettä ottelua kohti .
Zoran Planicić oli joukkueen paras syöttäjä ottelukohtaisella keskiarvollaan 2,8 koriin johtanutta syöttöä , ja hän oli koko kisojen kolmanneksi paras pallonriistäjä keskiarvolla 1,6 riistoa ottelua kohti .
Mario Kasun oli Kroatian paras levypallomies 5,5 levypallon ottelukohtaisella keskiarvolla .
Pekingin 2008 olympialaisissa Kroatia sijoittui kuudenneksi .
Se sijoittui alkulohkossaan kolmanneksi voitettuaan kolme ottelua ja hävittyään kaksi .
Puolivälierissä se hävisi Espanjalle lukemin 59–73 .
Vuoden 2009 EM-kisoissa Kroatia hävisi alkulohkossa Kreikalle mutta voitti Makedonian ja Israelin .
Jatkolohkossa se hävisi Venäjälle ja Ranskalle mutta voitti lohkon päätösottelussa Saksan luvuin 70–68 , minkä ansiosta se selviytyi jatkoon .
Puolivälierissä Kroatia hävisi Slovenialle pistein 65–67 .
Sijoitusotteluissa se voitti Venäjän pistein 76–69 mutta hävisi Ranskalle 62–69 .
Kroatian lopullinen sijoitus oli kuudes .
Roko Ukić oli Kroatian tilastoykkönen pisteidentekijänä ( 13,6 / ottelu ) , syöttäjänä ( 3,8 / ottelu ) ja pallonriistäjänä ( 1,5 / ottelu ) .
Turkissa pelatuissa vuoden 2010 MM-kisoissa Kroatia voitti alkulohkossaan Iranin ja Tunisian mutta hävisi Yhdysvalloille , Slovenialle ja Brasilialle .
Neljännesvälierissä se hävisi Serbialle niukasti pistein 72–73 .
Liettuassa pelattujen vuoden 2011 EM-kisojen alkulohkossa Kroatia voitti Suomen 84–79 ja Montenegron 87–81 mutta hävisi Makedonialle 76–78 , Bosnia ja Hertsegovinalle 80–92 ja Kreikalle 69–74 eikä selviytynyt kisoissa 12 parhaan joukkoon .
Sloveniassa pelatuissa vuoden 2013 EM-kilpailuissa Kroatia sijoittui alkulohkossaan toiseksi voitettuaan neljä ottelua ja hävittyään vain Espanjalle .
Jatkolohkossa Kroatia voitti kolme ottelua lisää ja jatkoi pudotuspeleihin lohkonsa voittajana .
Se voitti puolivälierissä Ukrainan mutta hävisi välierissä Liettualle ja pronssiottelussa Espanjalle ja sijoittui turnauksessa neljänneksi .
Bojan Bogdanović oli kisojen toiseksi paras pistemies ja hänet valittiin kisojen tähdistökentälliseen .
Kisojen levypallotilastossa Ante Tomić oli kolmas Espanjan MM-kilpailuissa 2014 Kroatia voitti alkulohkossa Filippiinit , Argentiinan ja Puerto Ricon , mutta hävisi Senegalille ja Kreikalle sijoittuen lohkossa kolmanneksi .
Neljännesvälierissä se hävisi Ranskalle 64–69 pudoten jatkosta .
EM-kilpailuissa 2015 Kroatia voitti alkulohkossa kolme ottelua ja hävisi kaksi .
Ensimmäisellä pudotuspelikierroksella se hävisi Tšekille pistein 59–80 , ja sijoittui yhdeksänneksi .
Kroatia sijoittui Rio de Janeiron olympialaisissa 2016 alkulohkossaan kolmanneksi voitettuaan Espanjan , Brasilian ja Liettuan sekä hävittyään Argentiinalle ja Nigerialle .
Puolivälierässä se hävisi Serbialle pistein 83–86 aijoittuen turnauksessa viidenneksi .
EM-kilpailuissa 2017 Kroatia sijottui kymmenenneksi .
Se oli alkulohkossaan toinen voitettuaan neljä ottelua ja hävittyään vain Espanjalle .
Neljännesvälierässä se hävisi Venäjälle 78–101 .
