Josef Hickersberger
Josef Hickersberger ( s. 27. huhtikuuta 1948 ) on itävaltalainen jalkapallovalmentaja ja entinen keskikenttäpelaaja .
Hickersberger aloitti peliuransa SK Amstettenin juniorijoukkueessa 1960 .
18-vuotiaana nuorukaisena hän siirtyi 1966 suurseura Austria Wienin .
Hän edusti seuraa kaikkiaan kuusi kautta ja pelasi joukkueen paidassa 111 ottelua tehden niissä 28 maalia .
Itävallan maajoukkueessa Hickersberger debytoi vuonna 1968 .
Hän oli mukana Itävallan joukkueessa MM-kisoissa 1978 , kun Itävalta kaatoi 2. kierroksella Saksan 3-2 .
Hickersberger lopetti maajoukkueuransa kyseisiin kisoihin .
Seuratasolla Hickersberger jatkoi MM-kisojen jälkeen uraansa SSW Innsbruckissa , jonka kanssa hän voitti Itävallan Cupin vuonna 1979 .
Uransa viimeisen suuren voittonsa hänsaavutti Rapid Wienissä 1982 , kun seura voitti Itävallan mestaruuden .
Hickersberger lopetti uransa WSW Traisenin pelaajavalmentajana 1986 .
Hickersberger aloitti valmennusuransa pelaajavalmentajana amatööriseura Badener AC:ssa 1984 .
Vuonna 1986 hän toimi SV Forchtensteinin ja WSW Traisenin valmentajana .
1987 hän nousi Itävallan alle 21-vuotiaiden maajoukkueen peräsimeen .
Ernst Happelin ja Erich Ribbeckin kieltäydyttyä Itävallan maajoukkuevalmentajan pestistä nousi 39-vuotias Hickersberger nuorimpana Itävallan maajoukkueen päävalmentajaksi joulukuussa 1987 .
Hickersbergerin johdolla Itävalta selviytyi MM-kisoihin 1990 .
Italian nurmilla itävaltalaiset onnistuivat voittamaan alkulohkossaan vain Yhdysvallat , joten kisat päättyivät lohkovaiheen jälkeen .
Hickersberger jätti tehtävänsä syyskuussa 1990 .
Maajoukkuepestin jälkeen Hickersberger kokeili siipiään Saksan Bundesliigassa , kun hän tammikuussa 1991 siirtyi Fortuna Düsseldorfin peräsimeen .
Hän kuitenkin jätti tehtävänsä huonojen esitysten vuoksi syyskuussa 1991 .
Parin vuoden tauon jälkeen Hickersberger palasi valmennustehtäviin ja luotsasi kaudella 1993-94 Austria Wienin Itävallan cup-mestariksi .
Seuraavina vuosina Hickersberger valmensi Lähi-idässä toimien lyhyen aikaa myös Bahrainin maajoukkueluotsina .
Hickersberger palasi kotimaahansa kesällä 2002 ja siirtyi Rapid Wienin päävalmentajaksi .
Hänen johdollaan joukkue voitti mestaruuden kaudella 2004-05 ja selvisi myös Mestarien liigan lohkovaiheeseen .
Hän jätti tehtävänsä joulukuussa 2005 siirtyäkseen Itävallan maajoukkueen päävalmentajaksi .
Itävallan EM-kisat kotiareenoilla päättyivät odotetusti jo lohkovaiheeseen , mutta Itävallan peliesitys oli positiivinen .
Itävallan ainoa piste tuli 1-1 tasapelillä Puolaa vastaan .
Kisojen jälkeen Hickersberger ilmoitti eroavansa , mutta pelaajat saivat suostuteltua hänet jatkamaan .
Viisi päivää myöhemmin hän kuitenkin ilmoitti uudelleen jättävänsä tehtävät vedoten väsymykseen ja uupumukseen .
Joulukuussa 2008 Hickersberger palasi valmennustehtäviin allekirjoitettuaan kesään 2009 ulottuvan sopimuksen arabiemiraattilaisen Al-Wahdan kanssa .
Hänen johdollaan Al-Wahda menestyi hyvin ja Hickersberger jatkoi seurassa aina kesään 2010 saakka juhlien Arabiemiirikuntien mestaruutta .
Kesäkuussa 2010 hän siirtyi Bahrainin maajoukkueen päävalmentajaksi .
Pesti jäi kuitenkin lyhyeksi , sillä jo lokakuussa hän siirtyi takaisin Al-Wahdan peräsimeen .
Hickersbergerin johdolla Al-Wahda menestyi hyvin Arabiemiraattien sarjassa ja voitti 2011 supercupin .
Hickersberg jätti seuran kauden 2011 / 12 päätteeksi .
Itävaltalainen palasi Al-Wahdan päävalmentajaksi kolmannen kerran huhtikuussa 2013 .
Hän valmensi seuraa kauden kolmessa viimeisessä ottelussa .
Kesällä 2013 hän jätti seuran .
