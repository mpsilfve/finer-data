Zlatko Junuzović
Zlatko Junuzović ( s. 26. syyskuuta 1987 Loznica , Jugoslavia ) on jugoslavialaissyntyinen itävaltalainen jalkapalloilija , joka edustaa Saksan Bundesliigassa pelaavaa Werder Bremeniä .
Pelipaikaltaan vasenjalkainen Junuzović on hyökkäävä keskikenttäpelaaja .
Hän kuuluu myös Itävallan jalkapallomaajoukkueeseen .
Junuzović aloitti ammattilaisuransa vuonna 2005 Itävallan Bundesliigan Grazer AK:ssa , jota hän edusti vuodet 2005-2007 pelaten 68 ottelua , joissa syntyi 13 maalia .
Heinäkuussa 2007 hän siirtyi kasvattajaseurastaan saman sarjan Austria Kärnteniin , jossa hän pelasi vuodet 2007-2009 .
Otteluita kertyi 53 , joissa maaleja syntyi 13 kappaletta .
Heinäkuussa 2009 Junuzović siirtyi niin ikään Itävallan Bundesliigassa pelanneeseen Austria Wieniin .
Hän pelasi seuran paidassa 74 ottelua tehden niissä 19 maalia .
Kausilla 2009-2010 ja 2011-2012 hän pelasi seuran kanssa myös Eurooppa-liigaa .
Tammikuussa 2012 Junuzović siirtyi Saksan Bundesliigan Werder Bremeniin , jonka paidassa hän debytoi seuraavassa kuussa SC Freiburgia vastaan .
Avausmaali syntyi seuraavalla kaudella , VfB Stuttgartin verkkoon syyskuussa 2012 .
Kaudella 2014-2015 Junuzović on osunut jo kuusi kertaa , mikä ohittaa jo hänen yhden kauden maaliennätyksensä seuran paidassa .
Tuo ennätys on kaudelta 2012-2013 , jolloin Junuzović osui 30 pelissä kolme kertaa .
Junuzović on edustanut monia Itävallan nuorten maajoukkueita .
Vuonna 2007 hän osallistui alle 20-vuotiaiden MM-kilpailuihin Kanadassa , jossa hän pelasi seitsemän ottelua Itävallan ollessa neljäs .
Itävallan jalkapallomaajoukkueessa Junuzović debytoi maaliskuussa 2006 ystävyysottelussa Kanadaa vastaan .
Avausmaalinsa hän teki lokakuussa 2011 EM-karsintaottelussa Azerbaidžania vastaan .
Junuzović syntyi Jugoslaviassa , nykyisessä Serbiassa , josta hän muutti perheensä kanssa lapsena Itävaltaan .
Junuzović olisi voinut edustaa Itävallan maajoukkueen sijasta synnyinmaataan Serbiaa .
Junuzović tunnetaan hyvästä vapaapotkutekniikastaan .
