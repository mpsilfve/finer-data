Saints Row
Saints Row on Volition , Inc.:n kehittämä ja THQ:n julkaisema toimintaseikkailupeli , joka julkaistiin Xbox 360:lle vuonna 2006 .
Peli aiottiin julkaista myös PlayStation 3:lle , mutta käännös peruttiin pelin jatko-osan kehittämisen hyväksi .
Jatko-osa " Saints Row 2 " julkaistiin vuonna 2008 .
Sen jälkeen sarjaan on julkaistu osat " Saints Row : The Third " ( 2011 ) , " Saints Row IV " ( 2013 ) ja " Saints Row : Get out of Hell " ( 2015 ) .
Peli sijoittuu Stilwaterin fiktiiviseen kaupunkiin jota vaivaavat jengitappelut neljän kilpailevan jengin välillä .
Pelaajan hahmo joutuu pelin alussa suoraan väkivallan keskelle ja hänet värvätäänkin nopeasti 3rd Street Saintseihin .
Pelin edetessä pelaaja auttaa Saintseja tuhoamaan muut kaupungissa olevat jengit ja hallitsemaan itse Stilwateria .
" Grand Theft Auto " -pelisarjan tavoin " Saints Rowissa " on mukana elementtejä ajopeleistä ja kolmannen persoonan ammuntapeleistä avoimessa pelimaailmassa .
" Saints Row " lisää kaavaan monia uusia ominaisuuksia kuten jengisodat sekä autojen ja pelaajan hahmon muokkaamisen .
" Saints Rowsta " tuli julkaisunsa jälkeen myynti- ja arvostelumenestys .
Marraskuuhun 2006 mennessä peliä oli myyty yli miljoona kappaletta .
" Saints Row " on kolmannen persoonan toimintaseikkailupeli joka sijoittuu Stilwateriin , suureen avoimeen kaupunkiin .
Pelillä on paljon yhteistä " Grand Theft Auto " -pelisarjan kanssa , kuten avoin pelimaailma .
Jalan pelaajan hahmo voi kävellä , juosta , uida , kiivetä , hypätä sekä käyttää erilaisia aseita .
Pelaajalla on myös mahdollisuus varastaa ja ajaa monilla erilaisilla ajoneuvoilla .
Peli rakentuu pelin pääjuonta eteenpäin vievien ja sivutehtävien suorittamisen , sekä rahan ja muiden peliä helpottavien etujen ansaitsemisen ympärille .
Normaalisti pelaajan täytyy matkata ympäri kaupunkia tavaten ihmisiä , kohdaten muita jengiläisiä tai muita vihollisia tulitaisteluissa osana eri tehtäviä .
Pelin pääjuoni on jaettu kolmeen eri osaan joista jokainen keskittyy yhteen Stilwaterissa olevista muista jengeistä .
Pelaaja voi myös yksinkertaisesti vapaasti kulkea ympäri kaupunkia aiheuttaen tuhoa tai tutkien eri paikkoja .
Vaikka juonitehtävien tekeminen on pakollista pelissä edetäkseen ja tiettyjä asioita saadakseen , pelaaja voi suorittaa niitä omaan tahtiinsa .
Pelistä löytyy myös erilaisia sivutehtäviä joita pelissä kutsutaan aktiviteeteiksi ( " activities " ) .
Sivutehtäviä on monia erilaisia katuajoista parittamiseen , autojen varastamiseen , kauppojen ryöstämiseen , huumekauppaan , kidnappaamiseen sekä jopa vakuutuspetokseen .
Näiden sivutehtäviä suorittamalla pelaaja ansaitsee kunnioitusta ( " respect " ) ja erilaisia bonuksia ( esimerkiksi tehokkaampia aseita ) .
Pelaajan ulkoasu heijastuu myös kunnioitustasoon siten , että pelaaja ansaitsee vaatetusbonuksen kun suorittaa tehtävän onnistuneesti ollessaan tyylikkäästi tai jengimäisesti vaatetettu .
Kun pelaaja on ansainnut tarpeeksi kunnioitusta , ilmestyy kartalle uusi juonitehtävä tai vihollispesäke .
Juonitehtäviä suorittamalla ja vihollispesäkkeitä valloittamalla pelaaja puolestaan ansaitsee lisää alueita kaupungissa ja hallussa olevat alueet tuottavat pelaajalle enemmän rahaa .
Pelaaja voi suorittaa niitä aktiviteetteja joita haluaa nostaakseen 3rd Street Saintsien kunnioitustasoaan .
Jos pelaaja ei esimerkiksi halua ajaa kilpaa autoilla , hän voi varastaa kilpailevien jengien prostituoituja Saintsien parittajille .
Pelissä voi siis edetä aivan yhtä paljon tällä tavalla , kuin jos pelaaja olisi ajanut kilpaa .
Jos pelaaja suorittaa kaikki tasot jostain aktiviteetista , saa hän siitä palkkioksi koruja , vaatteita , tatuointeja tai muita bonuksia .
Pelaajalle annetaan mahdollisuus luoda täysin muokattu miespuolinen pelihahmo .
Hahmossa voidaan muokata niin kasvonpiirteitä kuin kehoa .
Pelaaja voi vaatettaa hahmonsa monilla eri tyylisillä vaatteilla joita voi ostaa kaupoista ympäri Stilwateria .
Vaatteiden värit ja tyyli voivat vaikuttaa itse peliin , sillä esimerkiksi 3rd Street Saintsien jengiväriin , purppuraan , pukeutuminen antaa pelaajalle lisää kunnioitusta tehtäviä suoritettaessa .
Pelaaja voi myös muokata autojaan muun muassa maalaamalla niitä ja ostaa uusia kappaleita pelissä kuunneltavaksi kaupungin kaupoista .
" Saints Rowta " on myös mahdollista pelata moninpelinä Xbox Liven kautta 1–12 pelaajan kesken .
Pelaajat voivat liittyä jengiin ja osallistua katutaisteluihin muiden jengien kanssa verkossa .
Moninpelimuotoja on neljä erilaista .
Gangsta Brawl ( ja sen joukkuepohjainen versio ) on normaali deathmatch-tyyppinen pelimuoto .
Big Ass Chains ( ja sen joukkuepohjainen versio ) asettaa pelaajat keräämään koruja ihmisiä tappamalla .
Eniten pisteitä koruista kerännyt joukkue voittaa .
Protect Tha Pimp on joukkuepohjainen pelimuoto jossa toisen joukkueen täytyy kuljettaa parittaja turvallisesti paikasta A paikkaan B toisen joukkueen yrittäessä tappaa hänet tai estää toista joukkuetta saapumasta paikkaan B. Blinged Out Ride on joukkuepohjainen pelimuoto jossa kaksi joukkuetta yrittävät kerätä rahaa vihollisten tappamisesta ja korujen keräämisestä , jotta joukkue voi päivittää autoaan useaan kertaan Chop Shopissa .
Peliin julkaistiin syyskuussa ” Funky Fresh Pack ” -paketti ladattavaksi Xbox Live Marketplacesta .
100 Microsoft Pointsia maksava paketti lisäsi yksin- ja moninpeliin 69 erilaista vaatetta ja tatuointia .
Vuoden 2006 joulukuussa julkaistiin ilmaiseksi ladattavaksi ” Ho Ho Ho Pack ” joka lisäsi peliin joulupukkiteemaisia vaatekappaleita .
Tammikuussa 2007 julkaistiin ilmaiseksi ladattava ” UnKut Pack ” , joka sisältää UnKutin suunnittelemia erilaisia vaatteita .
" Saints Row " alkaa pelaajan ollessa Stilwaterissa , kaupungissa joka on jengisotien polttopisteessä .
Vaikka hän yrittää pitäytyä loitolla jengeistä , hän näkee sivusta kolmen eri jengin välisen taistelun .
Yhden jengin jäsenet yrittävät ampua hänet , mutta 3rd Street Saintsit , joita Julius Little johtaa , pelastavat hänet kuolemalta .
Uskollisuuskokeen jälkeen hänet päästetään mukaan Saintseihin ja häntä pyydetään auttamaan Saintseja kaupungin valtaamisessa kolmelta kilpailevalta jengiltä ( Los Carnales , Westside Rollerz ja Vice Kings ) .
Pelin edetessä pelaaja auttaa Saintseja hiljalleen ottamaan Stilwaterin haltuunsa .
Kolmen eri jengin takia pelissä on myös kolme eri lineaarista juonta jotka käsittelevät kunkin jengin tuhoa .
Näiden juonten tapahtumat eivät vaikuta toisiinsa .
Lopussa pelaaja onnistuu voittamaan jokaisen jengin johtajan ja useamman luutnantin ja toimittaa koko Stilwaterin Saintsien hallintaan .
Peli ” päättyy ” kun pelaaja saa puhelun Juliukselta joka kertoo hänelle että hän on nyt hänen ” oikea kätensä ” .
Julius kuitenkin vihjaa , että korruptoituneet poliisit aikovat kohta pidättää hänet .
Poliisit odottivat jengisotien päättymistä ennen kuin he tekivät mitään Saintseille .
Tällöin Saintsien muut jäsenet kysyvät pelaajalta mitkä ovat hänen käskynsä .
Lopputekstien lyhennetyn version jälkeen pelaajalle annetaan mahdollisuus tehdä kolme epilogitehtävää joissa pelaaja hyökkää Stilwaterin pormestaria ja korruptoituneita poliiseja vastaan vapauttaakseen Juliuksen .
Kun pormestari on kuollut , pelaaja kutsutaan Alderman Hughesin yksityisjhdille .
Hän on ainoa ehdokas tulevissa pormestarinvaaleissa nykyisen , kuolleen , pormestarin lisäksi .
Hughes kiittää pelaajaa kilpailun poistamisesta ja kertoo suunnitelmastaan tuhota Saintsit kun hän pääsee valtaan uutena pormestarina .
Ennen kuin pelaaja ehtii vastata Hughesin uhkaukseen , vene räjähtää ja peli loppuu .
" Saints Row 2 " jatkaa ensimmäisen osan lopusta .
Kuten vanhoissa " Grand Theft Auto " -sarjan peleissä , myös " Saints Rowssa " on 12 eri radiokanavaa ja yli 130 kappaletta musiikkia eri genreistä .
( Uusimpiin " Grand Theft Auto " -peleihin tosin on lisätty hieman enemmän kanavia esimerkiksi ladattavien sisältöjen avulla ) .
Kaikkien Xbox 360 -pelien tapaan pelissä on myös tuki omalle musiikille .
Pelissä on myös oma sisäinen musiikkisoitin johon pelaaja voi ostaa kappaleita ” Scratch That ” -kaupoista Stilwaterissa .
