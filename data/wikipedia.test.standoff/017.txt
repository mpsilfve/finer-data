QuakeNet
QuakeNet on maailman kolmanneksi suurin IRC-verkko .
Uusin ennätyslukema tuli 8. helmikuuta 2005 , jolloin verkossa oli 243\_394 yhtäaikaista yhteyttä .
QuakeNet oli alun perin Quaken pelaajien verkko , jonka takia siellä on nykyäänkin paljon klaanitoimintaa , mutta myös kaikenlaista muuta toimintaa .
QuakeNet ei salli piratismia , pornoa eikä mitään muutakaan laitonta tai käyttäjiä häiritsevää toimintaa .
Toisin kuin esimerkiksi IRCnetissä , QuakeNetissä on verkkopalveluita , jotka näkyvät IRC-botteina .
Osa verkkopalveluista on tarkoitettu auttamaan kanavan ylläpidossa , ja sellaisen botin voi saada omalle kanavalle .
QuakeNet hoitaa verkkokatkojen jälkeen tapahtuvan yhdistämisen arvojärjestyksen aikamerkinnöillä ( timestamp-järjestelmä eli TS ) .
Ongelmana on vielä se , että IRC-palvelimet saattavat olla eri mieltä tilanteesta , ennen kuin yhdistäminen on mennyt kokonaan loppuun ja moodit asetettu .
Verkkokatkon tunnistaa QuakeNetissä siitä , että kanavalta lähtee käyttäjiä syyllä " *.net *split " .
Jotta palvelunestohyökkäyksien kiinnostavuus vähenisi , ei myöskään käyttäjien käyttämää palvelinta kerrota muille käyttäjille .
QuakeNet on kuitenkin nykyään usein palvelunestohyökkäyksien kohteena , joten siellä esiintyy viiveitä tai verkkokatkoja aika usein .
Kanavan hallussapito on luotettavaa , jos siellä on Q-botti ja käyttäjät pitävät omat Q-tunnuksensa salasanan omana tietonaan eivätkä anna oikeuksia ihmisille , joihin eivät luota .
Suurehko ongelma QuakeNetissä on mainosbotit — siihen ei ole vielä kunnollista ratkaisua .
QuakeNetissä ei ole nimimerkkipalvelua .
Tämä tarkoittaa sitä , että nimimerkkiään ei voi rekisteröidä vaan se on kaikkien saatavilla heti sen vapauduttua .
Mutta jos vaihdat oman nimimerkkisi QuakeNetin palvelun tai IRC-operaattorin nimimerkin kaltaiseksi , sinut poistetaan verkosta tai sinulle voidaan asettaa lyhyt pääsykielto verkkoon .
QuakeNet tarkistaa aina verkkoon liityttäessä , onko koneella avonaisia välityspalvelimia .
Tämä on varotoimi häirintäbotteja vastaan .
QuakeNetiin ei pääse root-käyttäjätunnuksella , ja se rajoittaa yhdestä IP-osoitteesta tulevien yhteyksien määrän viiteen , jos käyttäjällä ei ole erikoisoikeuksia .
Muutamien palveluntarjoajien kohdalla , joilta tulee suurin osa häiriköinnistä , on tämä rajoitus asetettu kahteen yhteyteen .
Tämän voi ylittää hetkellisesti , mutta siitä saa helposti lyhyen pääsykiellon QuakeNetiin .
