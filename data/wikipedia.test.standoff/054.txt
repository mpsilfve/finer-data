152 H 88
152 H 88 on vedettävä 152-millinen 32 kaliiperin pituisella putkella varustettu raskas haupitsimalli .
Mallin tykit ovat ampumaominaisuuksiltaan samankaltaisia , mutta ulkonäöltään ja yksityiskohdiltaan erilaisia johtuen siitä , että malli on luotu modernisoimalla neljä vanhaa tykkimallia .
Tykkeihin on vaihdettu mm. suomalaisvalmisteinen ( Patria Vammas ) putki ja lukko , ja lavettia on muokattu suuremman vetonopeuden mahdollistamiseksi .
Lukko on manuaalinen .
Haupitsia käytetään Jalkaväkiprikaati-80:n kenttätykistörykmentin aseistuksena .
Tykistä on käytössä kolme eri versiota : Kaksi ensimmäistä tykkimallia ovat jatkosodassa saatua sotasaalista .
Osa on suomalaisjoukkojen valtaamia , ja osa on ostettu Saksasta sodan aikana .
Saksalaisvalmisteisia 150 H 40 –tykkejä ostettiin Saksasta välirauhan aikana ja käytettiin jatkosodassa .
Ampumatarvikkeen tyyppinä on kartussilaukaus .
Neuvostovalmisteiset ampumatarvikkeet voidaan toimittaa yhden täydellisen laukauksen sisältävissä puulaatikoissa .
Kranaatin paino on noin 43 kiloa josta räjähdysainetta on noin kuusi kiloa , ja suurimman panoksen ruutimäärä on noin 8 kiloa .
Kranaattivalikoimaan kuuluu ainakin sirpalekranaatti , jonka lähtönopeus on noin 650 metriä sekunnissa ja suurin vaikutusetäisyys 50-150 metriä .
Neuvostovalmisteinen 152 H 55 ( D-20 ) käyttää samoja ampumatarvikkeita 152 H 88 –sarjan kanssa .
