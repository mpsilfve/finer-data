Rikastus
Rikastus on erityinen menetelmä , jossa aineen rikastusastetta jonkin sisältämänsä komponentin suhteen nostetaan .
Tämä tapahtuu yhdistämällä toisistaan matalamman ja korkeamman rikastusasteen jakeet .
Kaivosteollisuudessa rikastuksella viitataan arvomineraalien erotusprosessia malmista .
Erotusmenetelmät voivat perustua mineraalien eroihin pintaominaisuuksissa , magneettisiin ominaisuuksiin , sähköisiin ominaisuuksiin tai ominaispainoeroihin .
Usein ennen varsinaista erotusprosessia rikastettava aines on murskattava tai muutoin esikäsiteltävä .
Magneettiset metallit , kuten rauta erotetaan malmista magneettisella rikastuksella .
Tehokas erottamisprosessi edellyttää malmin murskaamista .
Rikastettava aines , esimerkiksi rikkihappo- tai selluloosatehtailta tuotu pasutusjäte , sekoitetaan veteen .
Seos pumpataan rikastusaltaaseen , jonka pohjasta lasketaan paineilmaa sekaan vieri vieressä olevista pienistä rei´istä .
Seoksen vaahdottuaessa mineraalit kohoavat nesteen pinnalle vaahdon mukana .
Esimerkiksi kullanhuuhdonta perustuu kullan ja sivukiven väliseen ominaispainoeroon .
Myös erilaisia spiraaliseparaattoreita ja ravistuspöytiä käytetään sivukiven ja metallin erottamiseen .
Kulta ja hopea rikastettiin pitkään elohopean ja syanidin avulla .
Hienoksi jauhettuun ja veteen sekoitettuun kulta- tai hopeamalmiin , pulppiin , sekoitettiin jauhamisen yhteydessä nestemäistä elohopeaa jolloin arvometalli - kulta tai hopea - tarttui elohopeaan muodostaen amalgaamia , ja seos sai virrata kuurnaan jonka pohja oli päällystetty elohopeapinnoitetuilla kuparilevyillä .
Amalgaami tarttui kupariin ja aika ajoin virtaus katkaistiin jotta levyt voitiin vaihtaa uusiin vastaaviin .
Seuraavaksi arvometallipintaiset levyt vietiin puhdistamoon , jossa amalgaami poistettiin raskailla koneellisilla kaapimilla ja elohopea erotettiin kullasta tai hopeasta tislausuuneissa .
Elohopea kaasuuntui 300 asteen lämmössä ja poistui uunista , jolloin se jäähdytettiin taas nestemäiseksi ja palautettiin kiertoon , puhdas kulta- tai hopeapöly jäi uuniin ja poistettiin määräajoin .
Loppukäsittely tapahtui yleensä sulattamossa , jossa aines valettiin harkoiksi .
Hopea erottui jo amalgaamiin kokonaan , sen sijaan kultamalmin käsittelyprosessi jatkui vielä : amalgaamikuurnista loppu lieju virtasi syanidiliottamoon eli suuriin altaisiin , joihin laskettiin kaliumsyanidiliuosta .
Liuos läpäisi liejun ja kultapitoinen myrkkylipeä sai virrata putkia pitkin ns. kastelutorneihin , jotka oli täytetty sinkkilastuilla .
Sinkki vangitsi kullan pintaansa ja määräajoin virtaus katkaistiin , torni tyhjennettiin kultapäällysteisistä lastuista ja ladattiin uudelleen .
Tornin pohjalla oli allas , johon sen läpäissyt myrkkyliuos kerääntyi ja pumpattiin kierrätykseen .
Altaista lieju taas kuljetettiin eri menetelmillä – kuljettimista kuuppavaunuihin tehtaasta riippuen – erityiskaatopaikalle .
Sinkkilastuista kulta erotettiin sulattamossa .
Tämä on yksinkertaista , koska sinkin sulamispiste ( noin 420 celsiusastetta ) on alhaisempi kuin kullan ( yli 1000 celsiusastetta ) .
Kullasta erotettu sinkki työstettiin uudelleen lastuiksi ja palautettiin kiertoon .
Myrkkylipeää sen sijaan haaskaantui jonkin verran liejun sekaan , joten sitä tarvittiin jatkuvasti lisää .
Jalometalliharkkoihin leimataan vielä ennen eteenpäin lähettämistä sarjanumerot sekä erityinen merkintä , joka kertoo valmistajasta tai joskus valtiosta , jonka alueella tuotantolaitos on .
Näin tehdään siksi että jokaisen kulta- tai hopeaharkon alkuperä pystytään selvittämään laittomuuksien ehkäisemiseksi , koska nämä arvometallit ovat kansainvälisesti tarkassa valvonnassa .
Bioliuotuksessa hyödynnetään bakteereja hapettamaan sivukiven sulfaatit .
Yleisimpiä käytettyjä bakteereja ovat " Acidithiobacillus ferrooxidans " ja " Acidithiobacillus thiooxidans " , joista ensimmäinen hapettaa rautaa ja jälkimmäinen rikkiä .
Näiden bakteerien optimaalinen toiminta-alue on pH 1,5–2,5 ja lämpötilat 25°C ja 38°C välillä .
Ydinvoimatekniikassa rikastuksella viitataan isotooppirikastukseen eli uraanin väkevöintiin .
Tällöin nostetaan isotooppi U-235:n osuutta suhteessa U-238:n osuuteen .
