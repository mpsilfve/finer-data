Noor-Eesti
Noor-Eesti ( Nuori Viro ) oli vironkielisen nimensä mukaan nuorten virolaisten kirjailijoiden ryhmittymä 1900-luvun alussa .
Nuorvirolaisuus vaikutti kuitenkin kirjallisuuden ohella myös lähes kaikilla kulttuurin aloilla .
Nimen liike sai vuonna 1905 ilmestyneestä kokoomateoksesta .
Nuorvirolaisten tavoitteena oli Viron eurooppalaistaminen .
Ryhmä ei ollut yhteiskunnallis-poliittisesti kovinkaan yhtenäinen , vaan siinä oli mukana esimerkiksi sosialismin ja liberalismin kannattajia .
Liikkeen keskeisiä vaikuttajia olivat Gustav Suits , Friedebert Tuglas ja Villem Grünthal .
Noor-Eesti syntyi alun perin salaisena oppilasyhdistyksenä , ja toiminta keskittyi vuodesta 1905 alkaen samannimisen albumin julkaisijoiden ympärille .
" Noor-Eesti " -albumia olivat edeltäneet Gustav Suitsun johdolla painetut " Kiired " -nimiset vihot .
Neljännen " Kiired " -vihon julkaisun jälkeen ryhmä perusti oman kustantamon .
Tämän jälkeen julkaistiin viisi " Noor-Eesti " -albumia vuosina 1905–1915 , lisäksi " Noor-Eesti " - ja " Vaba Sõna " -nimisiä aikakauskirjoja .
Noor-Eesti sai järjestöoikeudet vuonna 1912 , ja siihen liittyi 60 jäsentä .
Noor-Eestistä tuli pian virolaisen älymystön tukikohta .
Vaikka kirjailijoiden lisäksi siihen liittyi muun muassa asianajajia , lääkäreitä ja taiteilijoita , säilyi kirjallisuus tärkeimpänä vaikutusalueena .
Noor-Eesti toimi kaiken kaikkiaan 12 vuotta , ja se hajosi lopulta Venäjän vallankumouksen jälkeen jäsenistön hajaannuttua .
Sen estetismin ja individualismin linjoilla jatkoi 1917 perustettu kirjailijaryhmä Siuru .
Nuorvirolaisuus edisti uusia taidekäsityksiä , kriittistä asennetta ja erityisesti eurooppalaistumista .
Nuorvirolaisten mielestä Viroon oli ensin tuotava eurooppalaisuus , minkä jälkeen virolaista kulttuuria olisi vietävä maailmalle .
Näin saataisiin virolaisuudelle olemassaolon oikeutus .
Nuorvirolaisten mukaan Virosta puuttuivat yleiset eurooppalaiset kulttuuriperinteet .
Tämän taas uskottiin tekevän virolaisista vain teoreettisesti eurooppalaisia .
Nuorvirolaisten näkivät itsensä eurooppalaisen kulttuurin välittäjinä ja kehittäjinä Virossa .
