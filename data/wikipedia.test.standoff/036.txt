Peugeot 205
Peugeot 205 on Peugeot’n vuosina 1983–1998 valmistama henkilöauto .
Autoa oli saatavana 1,0–1,9-litraisilla bensiinimoottoreilla .
Mallista oli myös saatavilla 1,8-litrainen dieselmoottori .
Se tuli Peugeot 104:n seuraajaksi , ja sen korvasivat Peugeot 106 ja Peugeot 206 .
Vuonna 1984 esiteltiin GTI-malli , joka sai suuren suosion .
GTI-mallin siivitti suosioon melko suoranaisesti Peugeot’n menestys kilpatoiminnassa , sekä mallien edullisuus muihin luokan autoihin nähden .
Suomessakin Peugeot 205 GTI oli luokkansa myydyin auto .
GTI-mallia oli saatavana joko 1,6-litraisella 115-hevosvoimaisella ( 105 hv 1984–1987 ) moottorilla tai vuonna 1986 esitellyllä 1,9-litraisella 130-hevosvoimaisella ( 122 hv kat. 1990–1992 ) GTI-mallilla .
Moottorien erot olivat pienet , iskutilavuus oli kasvatettu pidemmällä iskulla .
Muita eroavaisuuksia olivat esimerkiksi öljynjäähdytin 1,9:ssä , suihkutusjärjestelmän erot , 1,9:ssä puolinahka- tai kokonahkaistuimet ( 1,6:ssa kangasverhoilu ) , 1,6:ssa kevytmetallivanteet kooltaan 14 tuumaa , 1,9:ssä 15-tuumaiset Speedline-kevytmetallivanteet .
Lisäksi 1,9 GTI:ssä oli levyjarrut myös takana .
205 GTI:stä oli myös avomalli .
Sen avokattoinen GTI-malli kulki nimellä CTI .
C-kirjain tuli sanasta ” cabriolet ” .
Siinä oli GTI-mallin moottori ( 1,6-litrainen ) .
CTI:ssä on kattoa lukuun ottamatta sama verhoilu kuin GTI-mallissa .
Vuonna 1991 malli koki kasvojenkohotuksen kirkkaiden etuvilkkujen ja uusien takavalojen ansiosta , uuden kojelaudan malli oli saanut jo vuonna 1987 .
Peugeot valmisti tarvittavat 200 kappaletta 205 T16 -mallia , jotta se saisi sille B-ryhmän luokituksen rallin MM-sarjassa .
T16-nimityksen " T " tulee turbosta ja " 16 " kuvastaa moottorin venttiilien määrää .
205 Turbo 16 oli Peugeot’n vastaisku rallin MM-sarjaa hallinnutta Audia vastaan .
205 T16 oli varustettu keskimoottorilla , KKK:n valmistamalla turboahtimella ja nelivetojärjestelmällä , jonka vetosuhdetta pystyi muuttamaan .
Auton korin pohjana oli putkirunko , jonka päälle kori ja siivekkeet oli tehty muovista ja hiilikuidusta .
205 T16:n moottori oli vain 1,8-litrainen ja se oli sijoitettu takaapäin katsottuna oikealle puolelle autoa .
Kilpailijoiden , muun muassa Audin , moottorit olivat yli kaksilitraisia ja paljon painavampia kuin Peugeot’n .
Peugeot'ssa ei ollut ylimääräisiä osia ja tämän vuoksi painoa oli vain 980 kilogrammaa .
Peugeot saavuttikin autollaan mestaruuden jo toisena vuotena ( 1985 ) .
Peugeot kehitti 205 T16:sta evoluutioversion , minkä vuoksi se joutui valmistamaan 205 T16 Evo2 -mallia 20 kappaletta .
Peugeot 205 Turbo 16 Evolution 2 -kehitysversioon KKK:n valmistama turboahdin vaihdettiin Garrettin Formula ykkösissä käyttämään turboon .
Uuden turbon myötä tehot vaihtelivat 440 hevosvoimasta 510 hevosvoimaan ajettavasta alustasta ja turbon paineista riippuen .
Auton moottoriin lisättiin myös vedenruiskutus , jota käytettiin jäähdyttämään moottoria kuumissa olosuhteissa .
205 T16 Evo2:een kehitettiin myös kookas takasiipi ja myös eteen lisättiin siivekkeet .
Jo valmiiksi alhaisesta painosta onnistuttiin pudottamaan vielä 70 kilogrammaa ja näin ollen uuden auton painoksi kertyi 910 kilogrammaa .
Juha Kankkunen voitti autolla vuonna 1986 mestaruuden , mutta se oli hieman kiistanalainen Sanremon rallin sääntötulkintojen vuoksi .
Autoa käytettiin myös vuonna 1985 loppukaudesta Timo Salosen voittaessa mestaruuden .
B-ryhmän kieltämisen jälkeen autoa käytettiin vielä Pikes Peak -kilpailuissa sekä pidennettyä versiota aavikkoralli Pariisi-Dakarissa .
Rallicrossin Euroopan Mestaruus-sarjassa Matti Alamäki ja Peugeot 205 T16 olivat lähes lyömätön yhdistelmä .
Autoa näkee myös nykyäänkin Keski-Euroopan Historic Rally Cars -sarjoissa .
