Susiluola
Susiluola on muinaisjäännös , joka sijaitsee Kristiinankaupungissa entisen Lapväärtin kunnan alueella , pääosin Karijoen kunnan omistamalla maalla .
Luolaksi kutsuttu kallionrako , on saanut nimensä sijaintipaikkansa Susivuoren mukaan .
Susiluolaa pidettiin 1990-luvun lopussa ja 2000-luvun alussa mahdollisena paleoliittisenä asuinpaikkana .
Nykyään tulkintaa pidetään kiistanalaisena .
Luolan pinta-alaksi on arvioitu 400 neliömetriä , mutta osa siitä on maakerrosten täyttämää .
Luola on syntynyt kallion vaakarakoon rapautumisen seurauksena , ja sen iäksi on arvioitu yli 2,6 miljoonaa vuotta .
Eri aikakausien merenpinnan korkeusvaihtelut ovat muodostaneet luolaan kuusi eri-ikäistä sorakerrosta .
Niistä vanhimmat ovat satoja tuhansia vuosia vanhoja .
Turvallisuussyistä yleisöllä ei ole pääsyä Susiluolan sisälle .
Ensimmäiset löydökset luolasta tehtiin vuonna 1996 , kun sitä oltiin tyhjentämässä matkailukohteeksi .
Seuraavana vuonna Museovirasto , Geologian tutkimuskeskus ja Helsingin yliopisto aloittivat yhteistyössä kaivaukset .
Luolasta löydetyt karkeat , käteen sopivat kiviesineet herättivät toiveita siitä , että ne olisivat ihmisen esi-isän tai lähisukulaisen valmistamia viimeistä jääkautta edeltävältä ajalta .
Eräät kivilöydöt on tulkittu kivityökaluiksi ja niiden valmistamisessa muodostuneeksi ” kivijätteeksi ” eli " iskoksiksi " .
Luolasta on myös väitetty löytyneen nuotion pidon jälkiä .
Museovirasto ilmoitti kuitenkin myöhemmin , että hiileksi luultu löytö oli luultavasti mangaania .
Luolassa on esitetty eläneen neanderthalinihminen joko noin 70\_000 vuotta sitten tai vielä aikaisemmin 130\_000 – 120\_000 vuotta sitten Eem-interglasiaalin aikaan .
On myös esitetty , että 1,5 metrin korkuinen luola olisi sopinut jollekin neanderthalinihmistä lyhyemmälle lajille .
Tutkimuksen alkuvaiheessa vuonna 1997 keskusteltiin siitä , voisivatko löydöt olla yli 250\_000 vuoden takaa .
Vuosina 1999–2005 aineistoon tutustuneet tutkijat tukivat tulkintaa siitä , että löydökset ajoittuisivat keskipaleoliittisen Mousterien-kompleksin piiriin .
Jos tulkinnat löydöksistä pitäisivät paikkansa , Susiluola olisi ainoa mannerjään peittämä paikka Fennoskandiassa , josta on löydetty ihmistoiminnan jälkiä ajanjaksolta ennen jäätiköitymistä .
Tulkinnan mukaan luola on Suomen ainoa paleoliittista eli vanhinta kivikautta edustava muinaisjäännös .
Viimeinen , kolmivuotinen tutkimushanke päättyi 2006 , ja viimeiset tutkimustulokset on julkaistu 2013 .
Löydöistä on kiistelty ovatko ne ihmisen vai luonnon muovaamia .
Kriitikoiden mukaan kivistä ei ole havaittavissa merkkejä iskemisestä ja luolan lattia on muovautunut joko eläinten tallaamana tai veden vaikutuksesta .
Kiistassa ei ole päästy yksimielisyyteen ja suuri osa arkeologeista välttelee keskusteluun osallistumista .
Ongelma paleoliittisen asutuksen todistamisen puolesta ovat kivien vähäinen määrä ja se , että valmistusjätteeksi tulkittu kivimateriaali voi olla myös paineen tai putoilevien kivien voimasta syntynyttä .
Susiluolan tyhjentäminen maamassoista alettiin vuonna 1996 .
Geologian tutkimuskeskuksen geologi Heikki Hirvas kiinnitti huomiota kiviin , joissa oli lohkeamapintoja .
Museoviraston tutkija Hans-Peter Schulz piti niitä ihmisen aikaansaamina , jolloin kivien täytyisi olla neanderthalilaisihmisten muotoilemia .
Tutkimuksia tehtiin tämän hypoteesin pohjalta , ja hankkeelle haettiin huomattavaa julkisuutta .
Arkeologi Christian Carpelan kritisoi sitä , että tulosten annettiin jokseenkin ongelmattomasti ja yhtäpitävästi todistavan neanderthal-ihmisten läsnäolosta luolassa 130\_000–100\_000 vuotta sitten ja sitä , että tutkimus aloitettiin , vaikka sille ei Suomessa ollut arkeologista asiantuntemusta .
Kiistely henkilöityi , siihen sekoittuivat henkilösuhteet ja virantäytöt sekä Museoviraston viestintä ja uskottavuus .
Osa keskustelusta käytiin tieteellisissä lehdissä ja osa sanoma- ja tieteellisissä aikakauslehdissä .
Hirvas toimitti ensimmäiset kivet Museoviraston arkeologisen osaston yli-intendentille Paula Purhoselle .
Hän näytti kivet arkeologian professori Ari Siiriäiselle , joka kävi tutustumassa luolaan ja totesi myöhemmin , että esine ei ole ihmisen tekemä .
Geologian tutkimuskeskuksen geologi Kari Kinnunen kertoi , että hänestä kivet näyttivät luonnostaan hajonneilta .
Kinnunen kävi myös tutkimassa löytöjä Kansallismuseossa ja arvioi Museoviraston erehtyneen .
Epäilyihin vaikutti myös ns. Varikkoniemen tapaus .
Schultz oli Purhosen tuella tutkinut Hämeenlinnassa rautakautista asuinpaikkaa .
Viikinkiaikaisiksi tunnistetut satamavallit paljastuivat kuitenkin 1920-luvun rakennelmiksi ja rautaesineet hevosenkengän nauloiksi .
Arkeologian professori Jussi-Pekka Taavitsainen piti Susiluolaa vain uutena osoituksena tarkoitushakuisesta arkeologiasta .
Samaa tulkintaa esitti arkeologi Heikki Martiskainen .
Myöskään emeritusprofessori Joakim Donner ei vakuuttunut .
Kinnunen esitti kritiikkiä tulkinnoista Kivi-lehdessä vuonna 2003 .
Tieteellisten seurojen valtuuskunnan jäsen geologi Matti Saarnisto esitti aihetta Tieteen päivien Päivän painin aiheeksi .
Museoviraston pääjohtajaksi edennyt Purhonen kieltäytyi vedoten siihen , että ei pitänyt itseään asiantuntijana , eikä osannut sanoa , kuka voisi tulla kyseeseen .
Valtuuskunnan puheenjohtaja Jan Rydman suivaantui ja kirjoitti asiasta Tieteessä tapahtuu -lehteen .
Rydmania häiritsi , että Museovirasto piti tuloksia yksiselitteisen varmoina ja että Purhonen nimesi Susiluolan suomalaisen arkeologian tieteellisesti kiinnostavimmaksi kohteeksi ja esitti sitä UNESCOn maailmanperintökohteeksi mutta ei katsonut itseään päteväksi keskustelemaan aiheesta .
Väittely jatkui muun muassa " Fennoscandia archaeologica " -lehden numerossa XXIV ( 2007 ) , jossa useat tutkijat kommentoivat Susiluolan löytöjä ja niiden pohjalta esitettyjä tulkintoja kriittisesti .
Arkeologi Milton Núñezin mukaan hänen mittansa täyttyi , kun lapsille suunnattussa kuvakirjassa " Elämää kivikauden Suomessa " Miettinen ja Purhonen esittivät neanderthalilaishypoteesin faktana .
Núñez piti ongelmana , että tutkijat eivät olleet osanneet halunneet konsultoida asiantuntijoita .
Hänestä kaivauksia ei olisi syytä jatkaa kohteen tuhoutumisriskin takia .
Kiistanalaista asiassa on , ovatko luolasta löytyneet kivet ihmisen muotoilemia .
Kivien murtumakohdat ovat pyöristyneet eri tavoin ja kulmat erilaisia , mikä ei viittaa ihmiseen .
Kinnusen mukaan samanlaisia löytyy mistä tahansa sorakuopasta .
Schulzin mukaan kulmat ovat samansuuntaisia ja geologia ei luonnollisimmin niitä selitä .
Donnerin mukaan julkaistussa artikkelissa esitetyssä piirroksessa lohkeamisjäljet on piirretty selkeämmiksi kuin ne alkuperäisessä kivessä ovat .
Arkeologi Heikki Matiskainen ja kaivauksia alunperin johtanut Hans-Peter Schulz väittelivät aiheesta Helsingin yliopistossa järjestetyssä Tieteen päivät -tapahtumassa .
Matiskainen esitti kritiikkinään , että Susiluolasta löytyneet erimuotoiset kivityökalut voivat aivan hyvin olla luonnon muokkaamia .
Matiskaisen mukaan Susiluolaa tutkineiden suurin ongelma on , miten säilyttää kasvonsa ja uskottavuutensa .
Hänen mukaansa tähänastiset saavutukset ovat riittämättömiä vastaamaan kysymykseen , asuiko luolassa neanderthalilaisia .
Kivien alkuperän lisäksi muita neanderthalilaishypoteesin väitteitä on kritisoitu : Suuaukon läheltä löytyi nokea .
Sen alkuperää ei kuitenkaan ole voitu osoittaa .
Luolasta on myös löytynyt painaumia .
Ne voivat olla myös merkki eläinten oleskelusta .
Susiluolan maakerrosten iän määritykselle ei ole katsottu olevan perusteita .
Ei siis voida myöskään sanoa , miltä ajalta peräisin olevassa kerrostumassa kivet olivat .
Schultzin ja Tapani Rostedtin mukaan kivien luonnollisiksi tulkitsemisen ilmeisyys on harhaanjohtavaa eikä kivien väittäminen luonnon muovaamiksi vakuuta , vaikkakin osa kivistä on luonnon muovaamia .
Heidän mukaansa myöskään parempaa asiantuntemusta ei olisi ollut saatavissa , koska kohde on ainutlaatuinen .
Tutkijat ovat lisäksi oppineet tutkimuksen kuluessa .
Myöskään ulkomaisten asiantuntijoiden palkkaamiseen ei olisi ollut varaa .
Maakerrosten sekoittumista pidettiin selvänä mutta kerrosten ajoitukseen ei katsottu julkaisuaikana voitavan ottaa kantaa .
Schultz ja Rostedt pitivät mahdollisena , että neanderthalilaisia olisi voinut olla Suomen alueella .
Museovirasto esittää edelleen sivullaan , että " Tutkimustulosten perusteella luolassa on asunut Neandertalin ihminen noin 75\_000–125\_000 vuotta sitten .
"
Johanna Enqvist viittaa Susiluolaan todetessaan , että kulttuuriperimäkohteen ei välttämättä tarvitse olla aito .
