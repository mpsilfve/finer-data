Inarijärven ohjus
Inarijärven ohjuksella tarkoitetaan neuvostovalmisteista maaliohjusta , joka eksyi 28. joulukuuta 1984 Barentsinmereltä Suomen puolelle ja syöksyi Inarijärveen .
Ohjuksen tyypin on oletettu olevan joko SS-N-3 tai SS-N-12 ( ilman aseistuksia ) .
Virallisesti Neuvostoliitto ei kuitenkaan julkistanut ohjuksen tarkkaa mallia .
2. tammikuuta 1985 Norjan puolustusministeriö ilmoitti , että maan puolustuslaitoksen tutka-asemat olivat havainneet idästä tulleen taktisen risteilyohjuksen lentävän Norjan ilmatilassa kohti Suomea .
Suomen pääesikunta oli tässä vaiheessa niukkasanainen .
Lapin tutkaverkostossa oli tehty " havaintoja " , mutta ohjusteoriaa ei silti vahvistettu .
Inarissa aloitettiin kuitenkin etsinnät , ja Suomeen virtasi ulkomaisten lehtien edustajia .
Norja vahvisti , että Barentsinmereltä oli laukaistu harjoitusohjus , joka oli harhautunut Suomen puolelle ja pudonnut todennäköisesti Inarijärveen .
Suomen lehdistössä ryhdyttiin pikaisesti käsittelemään ohjusselkkausta , joskaan ohjuksen olemassaolosta ei ollut tässä vaiheessa todisteita .
Kaksi Saab 35 Draken -torjuntahävittäjää lähti Rovaniemeltä Inariin ottamaan selvää tutkassa näkyneestä esineestä heti tutkahavainnon saavuttua Lapin rajavartioston esikuntaan .
Presidentti Mauno Koivisto oli vain hieman aiemmin pitämässään uudenvuodenpuheessa puuttunut suurvaltojen risteilyohjusten aiheuttamaan ongelmaan ja ehdottanut näille sopimusta pitkän kantaman risteilyohjusten kieltämisestä kokonaan .
Koivisto sanoi mm. että Puhetta pitäessään Koivistolla ei ollut vielä mitään tietoa välikohtauksesta ja niinpä hän – kuten myös ulkoministeri Paavo Väyrynen ja ulkoministeriön virkamiehet – saikin tietää siitä vasta radion ja sanomalehtien uutisista .
Kymmenet Lapin asukkaat kuitenkin kertoivat tiedotusvälineissä valoilmiöistä ja räjähdyksistä .
Tiedotusvälineiden edustajat ihmettelivät , että vasta mediassa kerrottujen kymmenien havaintojen jälkeen alkoi rajavartiolaitos kiinnostua asiasta .
Norjan hallitus aikoi jättää tilanteesta vastalauseen Neuvostoliiton hallitukselle .
Norjan pääministeri Kåre Willoch piti tilannetta hyvin vakavana , mutta korosti , että tapaus oli vahinko eikä provokaatio ja että Norjan ja Neuvostoliiton välit eivät huonone .
Myös Ruotsin ulkoministeri toivoi , ettei asiasta tule diplomaattista skandaalia , mutta korosti risteilyohjusten haittoja Pohjoismaiden turvallisuudelle .
Sotilasliitto Nato oli huolissaan jäsenvaltionsa ilmatilasta , mutta ei aikonut esittää asiasta Moskovaan vastalausetta .
Myös Yhdysvaltain ulkoministeriö oli asiassa passiivinen .
4. tammikuuta Neuvostoliitto myönsi maansa maaliohjuksen loukanneen Suomen ja Norjan ilmatilaa viikkoa aikaisemmin .
Neuvostoliiton suurlähettiläät Suomessa ja Norjassa esittivät tapauksesta pahoittelut molempien maiden ulkoministeriöille .
Suomen Neuvostoliiton suurlähettiläs Vladimir Sobolev kävi ulkoministeri Paavo Väyrysen luona esittämässä maansa anteeksipyynnön .
Maaliohjus oli luultavasti poikennut radalta 28. joulukuuta Barentsinmerellä pidetyssä sotaharjoituksessa .
Neuvostoliiton ulkoministeriön nopeaa tiedotusta pidettiin merkittävänä ja huomion arvoisena seikkana .
Merkillepantavaa oli sekin , että Varsovan liiton johtajavaltio esitti anteeksipyynnön vastakkaisen sotilasliiton jäsenmaalle .
Kuolan niemimaa Barentsinmerellä oli Neuvostoliiton Jäämeren strategisesti tärkeimpiä alueita .
Ulkomaiset toimittajat ihmettelivät ja arvostelivat Suomen viranomaisten hidasta tiedotusta ja sitä , että tiedotusta annettiin Helsingissä vaikka median edustajat olivat Inarissa .
Inarinjärven ohjusta alettiin kuitenkin etsiä vasta 30. tammikuuta , kun inarilainen poromies Veijo Saijets ilmoitti löytäneensä muoviesineen , jossa oli venäjänkielistä tekstiä .
Saijets löysi esineen parisen viikkoa aikaisemmin ollessaan ajelemassa moottorikelkallaan postinjakomatkalla Naamajärvellä Suolisvuonon suulla lähellä Inarijärven pohjoispäätä .
Vähäisen lumen ja hyvän kelin vuoksi hän oikaisi reittiään , jolloin hän löysi kyseisen esineen .
Saijets vei esineet Lapin rajavartioston esikuntaan , joka alkoi heti tutkia tapausta ja löysi Inarijärveltä lukuisia metallinpaloja , jotka todettiin maaliohjuksen osiksi .
Osat löydettiin neljän kilometrin päästä Naamajärveltä koilliseen .
Saijets sai löytöpalkkioksi vain munkkikahvit .
Suomen ilmavoimien sukeltajat alkoivat seuraavana päivänä etsiä maaliohjusta hyisestä Inarijärvestä .
Sukeltajat löysivät useita ohjuksen osia .
Raskaimmat osat nostettiin järvestä helikopterilla .
Osissa olleista vuosiluvuista tutkijat päättelivät laitteen olleen 15 vuotta vanha .
Myös venäjänkielisistä nimistä pääteltiin , ettei ohjus ole strateginen risteilyohjus vaan maaliohjus .
Inarijärvelle tuli jo Saijetsin löydön ansiosta ulkomaista mediaa .
Suomen viranomaiset alkoivat selvittää , velvoittaako mikään kansainvälinen sopimus palauttamaan ohjuksen alkuperäiselle omistajalle .
Osien joukossa oli ohjuksen kärki sekä useita pikkuosia .
Jään pinnassa oli 7 cm:n paksuudelta punaista ainetta .
Löytöjen perusteella tultiin siihen johtopäätökseen , ettei ohjus räjähtänyt vaan iskeytyi suoraan Inarijärveen .
Ohjuksen etsiminen järvestä alkoi 30. tammikuuta .
Löytöpaikalle tuotiin ilmavoimien kalustoa .
Ilmavoimien pääesikunnan mukaan osilla ei ollut mitään käyttöä , eikä niitä näin ollen ollut tarkoitus palauttaa Neuvostoliittoon .
Ulkoministeriön oikeudellisen osaston päällikkö Eero Kekomäki totesi , että ohjus palautetaan , jos alkuperäinen omistaja niin vaatii .
Neuvostoliiton suurlähetystö pyysi ohjuksen osien palautusta .
31. tammikuuta ilmavoimien sukeltajat löysivät lähes 40 asteen pakkasessa Inarinjärvestä ohjuksen peräosan , joka oli lähes ehjä .
1. helmikuuta ohjuksen peräosa nostettiin Neuvostoliiton pyynnöstä .
Armeijan helikopteri nosti siivekkeet , mutta ei koko peräosaa .
Ohjuksen moottori ja pyrstöosa jäivät vielä Inarijärveen .
2. helmikuuta nostettiin maaliohjuksen moottorin pyrstöosa .
Tapaus sai koomisia sävyjä , kun Matkailun edistämiskeskus , joka tuohon aikaan markkinoi Suomea Joulupukin maana , päätti ottaa asiasta kaiken PR-hyödyn irti .
MEK:n Lapin aluejohtaja järjesti matkailuyrittäjä Teuvo Kajamaan paikalle esiintymään Joulupukkina ja kuvauttamaan itsensä ohjuksen hylyn vierellä .
Katajamaa kertoi myöhemmin miettineensä hankkeeseen ryhtymistä , mutta oli sitten todennut , että ” joulupukki menee minne haluaa ” .
Paikalla olleiden kansainvälisten lehtikuvaajien myötä valokuva levisi lukuisina kopioina ympäri maailman .
Ylemmän tahon viranomaiset paheksuivat MEK:n tempausta jyrkin sanoin .
Jäällä etsintöjä tehneet puolustusvoimien miehet taas pitivät asiaa hauskana ja piristävänä , ottivat pukin sydämellisesti vastaan ja halusivat poseerata valokuvissa yhdessä hänen kanssaan .
Ohjuksen nosto tapahtui poikkeuksellisen kylmässä ilmassa , sillä tammikuussa 1985 oli Lapissa noin 40 astetta pakkasta .
Aiemmin tammikuussa , loppiaispäivänä ( 6.1. ) oli Sallan Naruskassa mitattu vuosisadan pakkasennätys , –50,4°C .
Kovan pakkasen vuoksi Inarijärven jäälle avannon vierelle jouduttiin pystyttämään lämmitettävä korjaamoteltta .
Jään alla olosuhteet eivät poikenneet tavaomaisesta sukellustoiminnasta , mutta heti jään alta tultua sukeltajien varusteet jäätyivät välittömästi ja niiden sulattelu ja lämmittely oli tarpeen .
Ennen luovuttamista ohjusta tutkittiin Puolustusvoimien tutkimuslaitoksessa Tikkakoskella ja Tampereella olevilla ilmavoimien varikoilla tiiviisti peitettyjen ikkoiden takana salaisissa tutkimuksissa .
Ohjuksen räjähdetila tutkittiin tarkoin , ettei siinä ollut radioaktiivista säteilyä eikä jäämiä mistään muista räjähdeaineista tai -nesteistä .
8. helmikuuta Suomen sotilasviranomaiset luovuttivat ohjuksen Vainikkalassa Neuvostoliiton viranomaisille .
Suomen valtio pyysi Neuvostoliitolta 560\_000 markan korvaussumman , joka koostui pääasiassa helikopterin käytöstä , kuljetuskustannuksista ja parinkymmenen miehen ylitöistä .
Neuvostoliitto ilmoitti jo samana päivänä suostuvansa korvausvaatimukseen .
Eräs inarilainen huoltoasema möi tapauksen johdosta ” ohjus-munkkeja ” .
Hotelli Ivalossa laadittiin asiaan liittyvä menu , johon kuului ” Sirpalesoppa ” , ” Rakettirautu ” ja ” Löytäjän leivos ” .
Tämä menu oli ravintolan listoilla pari-kolme viikkoa , ja niitä tilattiin 20–50 annosta joka ilta .
Rautu tarjottiin lautaselta , jonka kulmassa oli tultasyöksevä raketti .
Valtiotieteen tohtori Jukka Tarkan mukaan Suomen rajavartioston välitön reagointi tapaukseen osoitti sekä Varsovan liitolle että NATOlle , että sotilasliittojen puristuksessa oleva pieni puolueeton pohjoismaa valvoi ilmatilaansa tehokkaasti ja suhtautui kaikkiin sen loukkauksiin vakavasti .
Sen sijaan tapauksesta tiedottaminen epäonnistui surkeasti ja tämän vuoksi tapaus muodostui Suomen poliittisen johdon ja puolueettomuuspolitiikan uskottavuuden kannalta kiusalliseksi , koska se herätti läntisessä Euroopassa epäilyjä suomettumisesta ja YYA-sopimuksen todellisesta sisällöstä .
Joissakin arvioissa sekoilua pidettiin Suomen ulkoministeriön yrityksenä selittää asia Neuvostoliitolle parhain päin ja kärjekkäimmät arvioijat katsoivat Suomen jopa pyrkivän peittelemään ilmapuolustuksensa heikkoutta .
Asiaa ei parantanut sekään , että muistissa olivat sotilasliitto NATOn Euroopan joukkojen komentajan , yhdysvaltalaisen kenraalin Bernard Rogersin vuoden 1983 alussa esittämät epäilyt suomalaisten puolustustahdosta siinä tapauksessa , että Neuvostoliitto hyökkäisi Suomen kautta Norjassa olevia NATOn kohteita vastaan .
Toisaalta myös nimimerkki Juri Komissarov ( Neuvostoliiton Helsingin-suurlähetystön tuolloinen lähetystösihteeri Juri Derjabin ) oli useissa artikkeleissaan vähätellyt Suomen ilmatorjunnan tehokkuutta risteilyohjuksia vastaan .
Niinpä välikohtauksesta liikkuikin maailmalla toinen toistaan hurjempia huhuja ennen poromies Veijo Saijetsin tekemää löytöä ja siitä seurannutta läpimurtoa tapauksen tutkinnassa .
Neuvostoliittoon epäluuloisesti suhtautuneille läntisille tiedotusvälineille oli lopulta yllätys , että asia oli juuri niin kuin Neuvostoliitto oli sanonut sen olevan .
Toisaalta tapaus oli muistutus siitä , että suurvaltojen välisen konfliktin sattuessa Suomen ( ja myös Ruotsin ) Lappi olisi ollut risteilyohjusten lentoreitillä .
