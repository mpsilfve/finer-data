Filosofiset aikakausjulkaisut
Filosofisia aikakausjulkaisuja eli filosofiaa käsitteleviä tiedejulkaisuja on ilmestynyt laajemmin 1800-luvun jälkimmäiseltä puoliskolta saakka .
Niiden kulta-aikaa ovat olleet erityisesti vuodet 1890–1960 .
Nykyisin julkaisut toimivat usein ennen kaikkea nousevien filosofien julkaisuareenana .
Ensimmäisiä tieteellisiä aikakausjulkaisuja alettiin julkaista 1600-luvulla .
Näihin lukeutuvat " Journal des savants " ( 1655 ) ja " Acta eruditorum " ( 1682 ) .
Myös Royal Society ( " Philosophical Transactions of the Royal Society " , 1665 ) ja Ranskan akatemia alkoivat julkaista omia julkaisujaan pian perustamisensa jälkeen .
Ensimmäisiä varsinaisia filosofisia julkaisuja olivat William Torrey Harrisin perustama " Journal of Speculative Philosophy " ( 1867–1893 ) , Alexander Bainin perustama " Mind " ( 1876– ) , Théodule Ribotin perustama " Revue philosophique " ( 1876– ) sekä Ludwig Steinin perustama " Archiv für Geschichte der Philosophie " ( 1888 – ) .
Hieman myöhemmin alkoivat ilmestyä " Monist " ( 1888 – ) , " Ethics " ( 1890 – ) , " Proceedings of the Aristotelian Society " ( 1891 - ) , " Philosophical Review " ( 1892 – ) , " Revue de métaphysique et de morale " ( 1893 – ) ja " Kant-Studien " ( 1896 – ) .
1900-luvulla perustetuista julkaisuista merkittävimpiä ovat " Journal of Philosophy " ( 1904 ) , " Philosophy " ( 1926 ) , Wienin piirin " Erkenntnis " ( 1930–1940 ) , " The Journal of Symbolic Logic " ( 1936 – ) ja " Review of Metaphysics " ( 1947 ) .
Merkittävimmät suomalaiset filosofiset aikakausjulkaisut ovat olleet Suomen filosofisen yhdistyksen vuosikirjat " Ajatus " ( 1926 – ) ja " Acta Philosophica Fennica " ( 1935 – )
, sekä filosofinen aikakauslehti " Niin & näin " ( 1994 – ) .
Filosofiaa on julkaistu myös " Königsberg " -lehdessä ( 1996 / 97 ) .
Filosofisina keskustelufoorumeina ovat toimineet myös mm. " Ateneum " , " Aika " , " Euterpe " ( 1901–1905 ) , " Finsk Tidskrift " ( 1876– ) , " Genesis " , " Nykyaika " ( 1898–1899 ) , " Teologinen aikakauskirja " , " Valvoja " ( 1881 – ) ja " Vartija " ( 1888 – ) .
