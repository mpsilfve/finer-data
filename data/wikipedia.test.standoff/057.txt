Mielenosoitus
Mielenosoitus on sananmukaisesti mielipiteen ilmaus jossa yleensä useampi kuin yksi henkilö tahtoo vaikuttaa yleiseen päätöksentekoon ja ilmaista oman mielipiteensä .
Mielenosoitukset ovat usein rauhallisia mutta ne voivat karata käsistä .
Mielenosoituksessa käytetään ainakin kahta erittäin merkittävää vapautta ja oikeutta , sananvapautta ja kokoontumisvapautta .
Mielenosoituksiin liittyvät iskulauseet , yksinkertaiset lauseet tai sanat , joita toistetaan mielipiteen ilmaisemiseksi .
Näitä iskulauseita huudellaan tai niitä kirjoitetaan kyltteihin .
Rauhallinen mielenosoittaminen on useimmissa demokratioissa sallittua ja sen kieltämistä pidetään vajeena ihmisoikeuksien toteutumisena , koska kansanvallan perusteena on vapaa vaikuttaminen yleiseen mielipiteeseen ja julkinen mielipiteen muokkaaminen .
Koska mielenosoitus on oikeus , Suomessa ei mielenosoitukseen anota lupaa , vaan annetaan ilmoitus mielenosoituksesta , jotta yleinen järjestys ja turvallisuus kyetään takaamaan .
Tavallinen mielenosoitus on yleensä ulkotiloissa tapahtuvaa fyysistä mielipiteen ilmausta .
Tämän lisäksi on olemassa virtuaalimaailmassa ( videopeleissä tai keskustelualueilla ( kuten keskustelupalstoilla ) tapahtuvia , jokseenkin harvinaisia mielenosoituksia .
Esimerkiksi toukokuussa 2007 suositussa tietokoneroolipelissä World of Warcraft pelaajat muodostivat pitkän ruumisjonon virtuaalihahmoista osoittaen mieltään yhdysvaltalaiselle Blizzard Entertainment -peliyhtiölle heidän huonon asiakaspalvelunsa takia .
Yleensä vakaissa yhteiskunnissa mielenosoitukset ovat rauhallisia , mutta mielenosoituksilla voi olla joukkokokoontumisina olla piirre valvomattomina tulla väkivaltaisiksi , missä voidaan mm. rikkoa alakerrassa olevien kauppojen ikkunoita , polttaa autoja ja pahoinpidellä oletettavasti toista mieltä olevia .
Tämän estämiseksi myös maissa , joissa mielenosoitusta ei ole tehty valvonnan vuoksi luvanvaraiseksi , edellytetään mielenosoituksesta ilmoitusta .
Rauhallista mielenosoittamista ei tule sekoittaa mellakkaan .
Mellakat voivat syntyä mielenosoituksista , kun pieni osanottajajoukko menee liian pitkälle tai viranomaisten häirittyä rauhanomaista mielenosoitusta .
Mellakoijat saattavat rikkoa ikkunoita yms. omaisuutta ja käyttäytyä uhkaavasti , jota yleensä seuraa poliisin väliintulo .
Joukkokokous on tapa osoittaa joukkovoimaa .
Joukkokokouksessa suuri väkijoukko kokoontuu julkiseen tilaan , yleensä torilla tai mieluummin hallinnolliselle aukealle , joka on keskeisellä paikalla vedotakseen päättäjiin ja vaikuttajiin , yleensä poliitikkoihin ja johtaviin virkamiehiin suoraan ja tiedotusvälineiden kautta .
Suomessa tällainen paikka on ollut Senaatintori .
Kansainvälisesti kuuluisa mielenosoituspaikka on ollut Kiinassa Taivaallisen rauhan aukio .
Ranskassa maanviljelijät ja kuorma-autonkuljettaja tukkivat Pariisiin meneviä liikenneväyliä saadakseen huomiota asialleen .
Venäjällä uutiskynnyksen yli nousee valtatien liikenteen tai rautatieyhteyden katkaiseminen 2–3 tunniksi , mikä ei vielä aiheuta valtiovallan voimakkaita vastatoimenpiteitä , mutta takaa julkisuuden joukkotiedotusvälineissä .
Mielensoituksista tunnetuimpia ovat mielensosoitusmarssit , joiden rauhanomaisuutta viranomaiset pyrkivät valvomaan .
Joissakin maissa ei mielenosoittaminen yhdessä marssimalla ole ilmoituksenvarainen vapausoikeuksiin kuuluva demokraattinen kansalaisvapaus , vaan luvanvarainen toimi , mikä mahdollistaa viranomaisille luvan epäämisen .
Esimerkiksi Moskovassa järjestäjät ovat yrittäneet saada luvan Gay Pridelle , johon Moskovan kaupunki on vastannut kieltävästi useammin kuin 150 kertaa .
Suomessa yksi suurimmista mielenosoitusmarsseista on ollut 1930 järjestetty talonpoikaismarssi .
Euroopan unionissa maanviljelijät järjestävät traktorimarsseja .
Joissain mielenosoituksissa huomiota herätetään paheksuttavalla käytöksellä , esimerkiksi alastomuudella .
Joitain vakiintuneita ja juhlalliseksi muuttuneita mielenosoitusmarsseja ei enää pidetä varsinaisina mielenosoituksina .
Tällaisiksi ovat muuttuneet mm. vappumarssit ja paraatit , joilla osoitetaan joukkovoimaa tai voimannäyttöä .
Paraatien merkitys sotatilanteessa on osoittaa valloitetun alueen tai kaupungin asukkaille , että valta on vaihtunut .
Tällöin kysymys on usein voitonparaatista .
Myös uskonnollisilla liikkeillä on julkisia marsseja , joilla osoitetaan yhteisön monilukuisuus julkisesti sekä sen sanoma .
Tällöin ei kuitenkaan viitata tapahtumaan mielenosoituksena , vaan kulkueena .
Esimerkkinä on mm. ortodoksien ristisaatto .
Mielenosoituksellinen äänimerkin käyttö kaupunkiliikenteessä voi olla mielenosoittamisen väline .
Tätä käytettiin mm. Tallinnassa pronssisoturimellakoiden yhteydessä .
Ajonopeus hidastettiin 20–30 km / h , ja annettiin äänimerkkejä .
Virallisissa yhteyksissä , esimerkiksi kokousten yhteydessä voivat vähemmistöön jääneet tai sellaiset , joiden mielen mukaan asioita ei käsitellä , voivat virallisetkin kokousedustajat suorittaa ulosmarssin eli poistua mielenosoituksellisesti yhdessä samanaikaisesti kokouksesta , jolloin se huomataan ja joissain tapauksissa se menee tiedoksi myös joukkotiedotusvälineisiin .
Ulosmarssina Suomessa viitataan myös suunnittelemattomaan ja lyhyeen mielenosoituslakkoon , josta ei ole tehty asianmukaista lakkovaroitusta , ja joka sen vuoksi voi osoittautua työtuomioistuimessa laittomaksi työtaistelutoimeksi .
Joissain tapauksissa terroriteot ovat mielenosoitustapa .
Uhreja on varsinaiseen taisteluun nähden vähän , mutta julkisuus on melkoinen .
Ehkä yksi kuuluisimmista terroriteoista on ollut Frans Ferdinandin murha 1914 , joka tarjosi syyn Itävalta-Unkarille Serbian kuningaskunnan rankaisemiseen sodalla , minkä seurauksena Venäjän keisarikunta aloitti Serbiaa suojellakseen Itävalta-Unkarin vastaisen liikekannallepanon , jonka seurauksena Saksan valtakunta julisti sodan Venäjälle ja ensimmäinen maailmansota alkoi .
Suomessa Eugen Schauman teki poliittisen murhan 1904 hankkiakseen Suomen asialle julkisuutta .
Palvelunestohyökkäykset viranomaisten tai merkittävien tahojen verkkopalvelimille ovat tapa osoittaa vastustusta asianomaisen tahon menettelyä vastaan .
Samalla voidaan myös osoittaa , ettei verkkopalvelun ylläpitäjä kykene estämään häirintää , jolloin se on myös voimannäyttö ja tietoteknisessä mielessä voimankäyttöä .
Joidenkin Viron ministeriöiden verkkosivut joutuivat hyökkäyksien kohteiksi pronssisotilasmielenosoitusten yhteydessä , millä tavallaan demonstroitiin sitä , ettei Viro NATO-maanakaan kykene suojelemaan edes tietoverkkojaan .
Puolustaakseen verkkojaan Viro hankki itselleen NATO-maiden organisaatioon kuuluvan kehityskeskuksen suojelemaan verkkoja .
Suomen kielessä mielenosoitus käsittää kaikenlaiset mielenilmaukset , minkä vuoksi mielenosoitus voi tarkoittaa myös väkivaltaista mielenosoitusta , josta voi kehittyä mellakka .
Suomessa kokoontumislaki käyttää mielenosoituksista " yleisen kokouksen " nimikettä .
Yleinen kokous on järjestettävä rauhanomaisesti sekä osanottajien tai sivullisten turvallisuutta vaarantamatta ja heidän oikeuksiaan loukkaamatta .
Tällaista tilaisuutta järjestettäessä on huolehdittava siitä , ettei kokoontumisesta aiheudu huomattavaa haittaa ympäristölle .
Julkisen vallan on edistettävä kokoontumisvapauden käyttämistä turvaamalla oikeus kokoontua ilman ulkopuolista häiriötä ja luomalla edellytyksiä yleisten kokousten järjestämiselle .
Kokoontumislaissa tarkoitetusta , ulkona yleisellä paikalla järjestettävästä yleisestä kokouksesta kuten mielenosoituksesta tulee ilmoittaa poliisille vähintään kuutta tuntia ennen kokouksen alkua .
Mitään määrämuotoa ( esimerkiksi lomakkeen käyttöä ) tai ilmoitusmaksua laki ei kuitenkaan vaadi , vaan ilmoituksen voi tehdä myös suullisesti .
Ilmoituksen jättäminen poliisille on maksutonta .
Myöhemminkin tehtyä ilmoitusta voidaan pitää pätevänä , jos tapahtumasta ei aiheudu kohtuutonta haittaa yleiselle järjestykselle .
Yksittäisen henkilön mielenilmauksesta ei tarvitse ilmoittaa kenellekään .
Yleisestä kokouksesta ilmoitettaessa poliisille on kerrottava Kokouksen järjestäjän on lisäksi nimettävä yhteyshenkilö , jonka kanssa poliisi voi sopia tarvittavista järjestelyistä ja johon poliisi voi olla yhteydessä kokouksen aikana .
Kuka hyvänsä täysi-ikäinen yksilö tai oikeushenkilö voi toimia mielenosoituksen järjestäjänä .
15–18-vuotias voi järjestää yleisen kokouksen , mikäli hänen voidaan katsoa kykenevän vastaamaan siitä aiheutuvista velvoitteista .
Mielenosoituksen saa järjestää ulkona sijaitsevalla julkisella paikalla kuten kadulla , torilla tai muussa vastaavassa kokoustarkoitukseen soveltuvassa yleisessä paikassa pyytämättä tähän lupaa alueen omistajalta tai haltijalta .
Jos kaksi eri tahoa haluaa käyttää samaa paikkaa , on ensisijainen oikeus sillä , joka on tehnyt kokoontumisilmoituksen ensimmäisenä .
Jos toinen taho on kuitenkin perinteisesti tai sopimuksen mukaan käyttänyt paikkaa , sillä on ensisijainen oikeus .
Poliisi voi – yhteyshenkilön kanssa neuvoteltuaan – osoittaa mielenosoituksen siirrettäväksi toiseen , mielenosoituksen kannalta sopivaan paikkaan , mikäli se a ) vaarantaa ihmisten turvallisuutta , b ) aiheuttaa huomattavaa haittaa ympäristölle tai vahinkoa omaisuudelle , c ) häiritsee kohtuuttomasti sivullisia tai liikennettä , taikka d ) häiritsee valtiovierailua tai julkisyhteisön järjestämää kansainvälistä tilaisuutta .
Mielenosoituksessa saa käyttää julisteita , banderolleja , tunnuksia , äänenvahvistimia ja muita tavanomaisia kokousvälineitä sekä tilapäisiä rakennelmia .
Järjestäjän on huolehdittava siitä , etteivät nämä välineet aiheuta vaaraa tai kohtuutonta haittaa osanottajille , sivullisille tai ympäristölle .
Järjestäjän on puhdistettava kokouspaikka kokouksen jälkeen ja poistettava pystyttämänsä rakennelmat .
Yleisen kokouksen järjestäjällä on velvollisuus huolehtia siitä , että tilaisuudessa säilyy järjestys .
Tätä varten hän voi asettaa järjestyksenvalvojia kokouspaikalle ja sen välittömään ympäristöön .
Yleisessä kokouksessa tai sen lähiympäristössä ei saa kantaa ampuma- tai teräaseita eikä muita rikoksentekoon soveltuvia välineitä .
Poliisi voi kieltää alkoholin hallussapidon yleisessä kokouksessa .
Mikäli järjestäjän suorittamat toimenpiteet eivät riitä varmistamaan turvallisuutta , poliisi voi kieltää tilaisuuden järjestämisen tai keskeyttää sen .
Jos joku " tahallaan tai törkeästä huolimattomuudesta " lyö laimin yleisestä kokouksesta poliisille ilmoittamisen ja siten aiheuttaa huomattavaa vaaraa yleiselle järjestykselle ja turvallisuudelle tai rikkoo olennaisesti poliisin lain nojalla antamia määräyksiä , hän syyllistyy kokoontumislain 26 §:n tarkoittamaan kokoontumisrikkomukseen , josta voidaan tuomita sakkorangaistukseen .
Suomessa viime vuosien tunnetuimpia mielenosoituksia ovat olleet " kuokkavierasjuhlat " ja Smash ASEM .
Perinteisistä , joka vuosi toistuvista yleisistä kokouksista esimerkkinä ovat puolueiden vapputapahtumat .
Suomessa on osoitettu mieltä muunmuassa seuraavissa tilanteissa Pride on globaali liike seksuaali- ja sukupuolivähemmistöjen ylpeydestä seksuaalisesta suuntautumisestaan ja sukupuoli-identiteetistään .
Pride puolustaa seksuaali- ja sukupuolivähemmistöjen oikeuksia .
Suomessa Pride-tapahtumia ja kulkueita on järjestetty vuodesta 1974 lähtien ja vuodesta 2000 eteenpäin joka vuotista Setan järjestämää tapahtumaa Helsingissä on kutsuttu Helsinki Prideksi .
28. marraskuuta 2014 eduskunnan täysistunnossa äänestettiin tasa-arvoisesta avioliittolaista .
Eduskuntatalon eteen kansalaistorille kerääntyi tuhansia lakimuutosta kannattavia mielenosoittajia .
10. helmikuuta 2017 turvapaikanhakijat aloittivat mielenosoituksen Helsingin keskustassa jossa vuorokausen ympäri mieltään osoittavat irakilaiset ja afganistanilaiset vaativat parempaa maahanmuuttopolitiikkaa ja pakkopalautusten lopettamista .
Suomi Ensin -liike aloitti samana päivänä oman mielenosoituksensa protestina turvapaikanhakijoiden mielenosoitukselle .
Vuoden 2016 itsenäisyyspäivänä Helsingissä järjestettiin poikkeuksellisen suuri määrä mielenosoituksia , muunmuassa
