Vuoden levytyksen Grammy-palkinto
Vuoden levytyksen Grammy-palkinto ( Record of the Year ) on yksi palkinnoista , joita jaetaan vuosittain Grammy-gaalassa .
Se on yksi neljästä arvostetuimmasta Grammy-palkinnosta .
Palkinnon jakaa Yhdysvaltain musiikkialan ammattilaisten yhdistys , The Recording Academy ( aiemmalta nimeltään National Academy of Recording Arts and Sciences ) .
Vuoden levytyksen Grammy-palkinto on genre-rajat ylittävä palkinto , eli se voidaan myöntää mille tahansa edellisen kelpoisuuskauden aikana ( yleensä 1. lokakuuta – 30. syyskuuta ) julkaistulle musiikkikappaleelle .
Palkinto annetaan kaikille kappaleen levytystä edesauttaneille henkilöille , eli artistille itselleen , tuottajille , miksaajille ja masteroijille .
Alkuvuosina palkinto myönnettiin vain kappaleen levyttäneelle artistille .
Vuoden levytyksen Grammy-palkinto on jaettu joka kerta ensimmäisestä gaalasta lähtien eli vuodesta 1959 .
Myös toinen tärkeä palkinto , vuoden laulu ( Song of the Year ) , myönnetään yhdestä musiikkikappaleesta .
Se kuitenkin myönnetään kappaleesta itsessään , joten sen vastaanottavat vain lauluntekijät ( sanoittaja ja säveltäjä ) .
Joskus vuoden levytyksen palkinto sekoitetaan myös vuoden albumin palkintoon , vaikka levytyksen palkinto myönnetään vain yhdestä levytetystä kappaleesta eikä kokonaisesta musiikkialbumista .
Vuoteen 1965 asti palkinto myönnettiin vain laulun esittäjälle , mutta sittemmin myös kappaleen tuottajille , miksaajille ja masteroijille .
