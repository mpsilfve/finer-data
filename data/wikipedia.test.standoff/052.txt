Narvan kulttuuri
Narvan kulttuuri on nimitys Viron , Latvian , Pohjois-Liettuan ja Luoteis-Venäjän alueella neoliittisella kivikaudella 5\_300 − 1\_700 eaa. vallinneelle kulttuurille .
Nimensä se on saanut Narvan lähistöltä Riigikülasta löytyneen asuinpaikan mukaan .
Narvan kulttuuria edelsi niin sanottu Kundan kulttuuri ja Narvan kulttuuri sulautui lopulta kampakeraamiseen kulttuuriin .
Narvan kulttuurin mukana Itämerelle levisi saviastioiden valmistamisen taito .
Tämä taito levisi ilmeisesti kulttuurilainana eikä kansainvaellusten aiheuttamana .
Keramiikan tekeminen ei levinnyt äkisti vaan se tapahtui useiden sukupolvien tai jopa vuosisatojen kuluessa .
Kulttuurin varhaisimmat arkeologiset löydöt on ajoitettu aikaan 5\_500 eaa.
Varhaisimmat löydöt ovat Itä-Latviasta .
Narvan kulttuuri kesti eri alueilla erilaisen ajanjakson ajan .
Liettuassa kulttuuri kesti koko neoliittisen ajanjakson , eli noin 3500 vuotta .
Latviassa se kesti neoliittisen ajan keskivaiheille , eli noin 2000 vuoden ajan .
Virossa se kesti vain neoliittisen ajan varhaisimman ajanjakson , eli noin 1000 vuoden ajan .
Narvan kulttuurin aikainen keramiikka on hahmoltaan ja valmistustavoiltaan samanlaista koko Narvan kulttuurin vaikutusalueella .
Tuon aikaiset ihmiset valmistivat suuria munanpuolikkaan näköisiä astioita asettamalla päällekkäin useita kapeita savinauhoja .
Mantereella tavattiin myös pitkänomaisia pientä vatia muistuttavia astioita .
Saveen , josta keramiikkaa valmistettiin , lisättiin useita lisäaineita .
Esimerkiksi Virossa saveen saatettiin lisätä hienonnettuja kasvinosia ja kotilonkuorimurskaa .
Saviastioiden pinta naarmutettiin ruoholla tai hammastetulla leimasimella .
Kuivuneet astiat poltettiin nuotiossa .
Narvan kulttuurin aikaiset ihmiset elivät metsästyksellä .
Tärkeimmät saaliseläimet olivat hirvi , alkuhärkä ja villisika .
Vähemmän metsästettyjä lajeja olivat majava , karhu ja villihevonen .
Myös turkiseläimiä metsästettiin jo Narvan kulttuurin aikana .
Esimerkiksi näädän luita on löydetty tuon ajan asuinpaikoilta .
Saarilla ja rannikolla pyydystettiin norppia ja harmaahylkeitä .
Suurin ja rikkain Narvan kulttuurin aikainen hautapaikka on löydetty Pohjois-Latvian Zvejniekistä .
Paikalla on myös suurimmat tunnetut Kundan kulttuurin aikaiset kalmistot .
Zvejniekissä hautaustavoissa jatkuivat jo Kundan kulttuurin mukana tulleet hautausperinteet .
Ruumiit haudattiin selälleen , vatsalleen tai kyljelleen .
Hautaamiseen käytettiin punamultaa , jolla ruumis peitettiin kokonaan .
Hautaan laitettiin mukaan työ- ja metsästysvälineitä , sekä eläinten hampaista tehtyjä riipuksia .
