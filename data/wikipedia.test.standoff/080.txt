Gruber – De Gasperi -sopimus
Gruber – De Gasperi -sopimus ( t. " Pariser Abkommen " ) on Itävallan ja Italian Pariisissa 5. syyskuuta vuonna 1946 solmima sopimus .
Sopimus takaa Trentino-Etelä-Tirolin alueen saksankielisen väestön kulttuurisen suojan ja se muodostaa pohjan Etelä-Tirolin nykyiselle autonomialle .
Sopimuksen allekirjoittivat Itävallan ulkoministeri Karl Gruber ja Italian pääministeri Alcide De Gasperi osana Pariisin rauhankonferenssia .
Ensimmäisen maailmansodan ja Itävalta-Unkarin keisarikunnan luhistumisen jälkeen entinen Tirolin kruununmaa jaettiin Itävallan ja Italian kesken .
Pohjoinen osa liitettiin osaksi uutta Itävallan tasavaltaa ( silloinen " Deutschösterreich " ) ja eteläinen osa liitettiin Saint-Germainin rauhassa Italian kuningaskuntaan .
Fasistien noustua valtaan Benito Mussolinin johdolla Italiassa vuonna 1922 aloitettiin Etelä-Tirolissa ei-italiankielisen väestön systemaattinen kulttuurinen ja taloudellinen marginalisaatio .
Vuonna 1939 Mussolini ja Saksan Adolf Hitler solmivat uudelleenasetussopimuksen ( saks. " Umsiedlungsabkommen " ) , jonka oli määrä lopullistaa Etelä-Tirolin italialaistaminen .
Toisessa maailmansodassa Wehrmacht miehitti Etelä-Tirolia vuodesta 1943 vuoteen 1945 operaatioalueena " Alpenvorland " .
Mussolinin Italian ja Hitlerin Saksan romahdettua monet maastamuuttaneet etelätirolilaiset palasivat takaisin Etelä-Tiroliin .
Osa saksankielisestä väestöstä tuki alueen liittämistä jälleenperustettuun Itävallan tasavaltaan .
Tirolin jälleenyhdistyminen kaatui kuitenkin sodan voittajavaltioiden USA:n , Britannian ja Neuvostoliiton sekä Ranskan vastustukseen ; voittajavaltiot ajoivat kuitenkin itsemääräämisoikeutta Etelä-Tirolin saksankieliselle väestölle .
Neuvotteluissa Tirolin tulevaisuudesta Itävallan ulkoministeri Karl Gruber puolsi Etelä-Tirolin liittämistä Itävaltaan .
Italian pääministeri Alcide De Gasperi vastusti tätä , mutta ehdotti Trentino-Etelä-Tirolille autonomista asemaa , mihin ehdotukseen Gruber suostui .
Sopimuksen territoriaalinen rajaus osoittautui kuitenkin ongelmalliseksi , sillä autonomiaa ei selkeästi myönnetty Etelä-Tirolille , vaan suuremmalle Trentino-Etelä-Tirolin alueelle , jossa italiankieliset olivat enemmistössä .
Saksan- ja ladinonkieliset etelätirolilaiset näkivät lopputuleman riittämättömänä ja saksankielisiä marginalisoivana .
Intensiivisen poliittisen kädenväännön jälkeen Italia myöntyi vuonna 1972 toiseen autonomia-asetukseen , jossa turvataan erillisesti sekä Trentinon että Etelä-Tirolin maakuntien autonomia .
