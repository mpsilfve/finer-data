Tanssilava
Tanssilava on ulkoilmaan tanssipaikaksi rakennettu avoin tai katettu lava , jolla harrastetaan lavatanssia .
Tanssilavoja on esiintynyt etenkin Ruotsissa ja Suomessa 1800-luvulta alkaen , ja mainintoja niistä on myös Norjasta , Venäjältä , Irlannista ja Meksikosta .
Toisen maailmansodan jälkeen tanssilavojen on sanottu Ruotsissa korvautuneen katetuilla rakennuksilla , kun taas Suomessa ilmiö on jatkunut enemmän tai vähemmän elinvoimaisena edelleen .
Yhtä lailla kuin tanssilavoja on Suomessa pidetty suomalaisena ilmiönä , ne on Ruotsissa nähty ruotsalaisuuden ilmentyminä , ja Ruotsissa niitä tiedetään olleen ainakin jo 1910-luvulla .
Suomalaisissa sanomalehdissä ensimmäinen maininta tanssilavasta on Ruotsin kruunuprinsessan syntymäpäivistä kertovassa uutisessa vuodelta 1850 .
Kristianiassa ( nykyisessä Oslossa ) Norjassa tanssilava mainitaan vuonna 1876 ja Jeniseiskissä Siperiassa myös vuonna 1876 .
Erityisen tavallisia tanssilavojen sanotaan olleen Ruotsissa maailmansotien välisenä aikana , jonka jälkeen niiden sanotaan korvautuneen katetuilla rakennuksilla .
2000-luvulla nimitystä " dansbana " käytetään Ruotsissa vähän .
Muissa kielissä , kuten ranskassa ja englannissa , sanalle " tanssilava " on ollut vaikea löytää täsmällistä vastinetta ilmiöstä muilla kielillä kerrottaessa .
Irlannissa tanssilavoja kerrotaan olleen toiseen maailmansotaan asti ; niillä tanssivat etenkin nuoret sunnuntaisin kirkonmenojen jälkeen , usein huilu- tai viulupelimannin säestyksellä .
Samoin lavalla tapahtuvia tansseja kerran viikossa on tavattu Meksikossa .
Etenkin englanninkielisessä maailmassa yleisempää on kuitenkin vastaavasti vaikeasti suomennettava ” tanssihuonetanssiminen ” ; monet suomalaiset lavatanssit ovat muunnelmia näistä salitansseista .
Laajemmin voidaan puhua seuratansseista , jotka kattavat molemmat ilmiöt .
Tanssilavojen rakentaminen on alkanut Suomessa Ilmar Talven mukaan 1880- tai 1890-luvulla .
Suomesta kertovassa uutisessa ruotsinkielinen sana " dansbana " esiintyy Suomea tarkoittavana ensi kerran 1876 Åbo Underrättelser -lehden uutisessa Porista .
Jo tätä ennen sana oli esiintynyt uutisissa muualta .
Suomenkielinen sana " tanssilava " esiintyy ensimmäisen kerran vuonna 1879 Uuden Suomettaren Mikkeliä koskevassa uutisessa .
Vanhimpia tanssilavoja Suomessa olivat kaupunkien kansanjuhlien ja muiden tapahtumien tilapäiset avolavat .
Maaseudulla tanssilavojen on arveltu levinneen ruotsinkieliseltä Pohjanmaalta muualle Suomeen .
Niiden rakentamista helpottivat modernit höyrysahat , joista saatiin tasaisia lattialankkuja , samalla kun tasaisempaa lattiaa vaativat myös uudet paritanssit .
Yhteen lavojen leviämisen kanssa osuu myös nuorisoseuraliikkeen nousu .
1900-luvun alkuvuosikymmeninä seuratalot korvasivat osittain varhaisia avolavoja .
Forssan seudulla tehdystä tutkimuksesta nähdään , että kun tansseja oli vielä 1920-luvulla melko vähän , niin 1930-luvulla niitä alettiin järjestää enemmän .
Tanssipaikkoina olivat pääasiassa ladot ( paikallisessa murteessa ” makasiinit ” ) ja seuratalot .
Toisen maailmansodan jälkeen seurojen ja yhdistysten rakentamat tanssilavat lisääntyivät kuitenkin nopeasti .
Lähes sata vuotta vanha Sivakan lava Kaavin kunnan Sivakkavaarassa on yksi Suomen vanhimmista yhä toimivista tanssilavoista .
Eräiden tietolähteiden mukaan tansseja on pidetty Sivakan lavalla jo vuonna 1907 .
Tanssilavojen tyyppeinä erotetaan vuonna 1993 tehdyssä tutkimuksessa avolavat , katetut lavat ja suurlavat .
Avolavoja rakennettiin paljon sotien jälkeen , mutta säiden armoilla ne kestivät vain muutamia vuosia lahoamatta .
2000-luvulla niitä oli enää muutamia , lähinnä katettujen lavojen laajennuksina tai tilapäiskäytössä .
Katetut pienlavat taas olivat joko avo- tai umpiseinäisiä , ja umpiseinäisissä saattoi jo olla sähkö ja lasi-ikkunat .
Suurlavojen rakentaminen alkoi 1950-luvun lopussa .
Niitä oli tavallisesti yksi tai kaksi maakuntaa kohti hyvien liikenneyhteyksien varrella , ja niissä olivat varustuksena yleensä lasi-ikkunat , sähkövalo , porttikatos ja usein myös keittokatos ja putka .
Tanssilavan ympärillä oli yleensä suuri aidattu alue ja mahdollisesti erilliset kahvio ja WC sekä aidan ulkopuolella pysäköintialue .
Usein houkuttimena on myös kaunis maisema .
Kun maaseutu alkoi autioitua , taloudellisen kannattavuuden edellytykseksi nousi lavan suuruus , ja matkat tanssilavoille pitenivät .
Maantieteilijä Pentti Yli-Jokipiin Lounais-Suomessa tekemästä tutkimuksesta nähdään , että tällöin pienet paikalliset lavat vähenivät ja 1970-luvulla lavojen alueellisessa jakaumassa oli siirrytty kuntatasolta seututasolle .
1980- ja 1990-luvulla tanssilavojen määrä kääntyi kuitenkin nousuun .
Osittain tämä voi liittyä kylätoiminnan nousuun .
Myös valtakunnallisesti tanssilavojen määrä on tasaisen hitaasti vähentynyt , mutta muiden tanssipaikkojen noussut .
Vuonna 2005 kesätanssipaikkoja oli tasaisesti koko maassa ja talvitanssipaikkojakin vähintään joka maakunnassa .
Tanssilava mainitaan P. Mustapään tunnetussa runossa ” Viimeisestä illasta ” kokoelmassa " Laulu vaakalinnusta " vuodelta 1927 .
Myös lauluksi sävelletty runo alkaa sanoin : ” Istuimme kahden tanssilavan luona ” .
