Hyvinkään–Karkkilan rautatie
Hyvinkään–Karkkilan rautatie ( aikaisemmalta nimeltään " Hyvinkään–Pyhäjärven rautatie " ) oli Hyvinkään ja U.l. Pyhäjärven , sittemmin Karkkilan välinen yksityinen kapearaiteinen rautatie .
Sen raideleveys oli 750 mm ja se sijaitsi Uudenmaan läänissä .
Rautatien päälinjan pituus oli noin 44 kilometriä .
Rata alkoi Valtionrautateiden Hyvinkään asemalta ja päättyi Högforsin Tehtaalle .
Rata avattiin täydessä pituudessaan vuonna 1911 .
Vilkkaimpana liikennöintivuonna 1946 reitillä oli lähes 200\_000 junamatkustajaa .
Kuten useat suomalaiset kapearaiteiset rautatiet , myös Hyvinkään–Karkkilan rautatie sai alkunsa teollisuuden tarpeista .
Högforsin tehdas ja Kytäjän kartano tarvitsivat luotettavaa ja halpaa kuljetusyhteyttä saadakseen tuotteet tehtailta Valtionrautatien rataverkon varteen .
Tehtaan kehittäminen oli lisäksi hidasta , koska hevoskuljetukset olivat kalliita .
Kytäjän kartano tarvitsi rataa puutavaran rahtaamista varten .
Kytäjän kartanon omistaja Hjalmar Linder ehdotti Högforsin tehtaalle vuonna 1907 yhteistyötä rautatien rakentamiseksi .
Linder ei kuitenkaan suostunut ruukin asettamiin kuljetusmaksuja koskeviin ehtoihin , joten Linder rakennutti radan vain Hyvinkäältä Kytäjälle saakka .
Rataosuus valmistui vuoden 1907 lopussa ja sen pituudeksi tuli noin 11 kilometriä .
Neuvotteluja Högforsin ruukin ja Linderin välillä jatkettiin keväällä 1909 ja saman vuoden syksyllä perustettiin " Osakeyhtiö Hyvinkään–Pyhäjärven Rautatie Aktiebolaget " .
Yhtiön osakkaiksi tulivat Hjalmar Linder ja Högforsin tehdas .
Rataosan Kytäjä–Pyhäjärvi rakennustyöt aloitettiin tammikuussa 1911 useasta kohdasta samanaikaisesti .
Radan 6,4 metrin pituiset kiskot olivat peräisin Vaasan radalta , ja ne oli valmistettu Fr. Kruppin tehtaalla Saksassa .
Radan rakennustyö sujui nopeasti ja ensimmäisen juna saapui Hyvinkäältä Pyhäjärvelle 27. elokuuta .
Säännöllinen liikenne alkoi marraskuussa ja radan viralliset vihkiäiset pidettiin 24. helmikuuta 1912 .
Hunsalasta suunniteltiin rakennettavaksi Forssaan yhdysrata , joka olisi yhdistänyt Hyvinkään–Karkkilan ja Jokioisten rautatiet , mutta suunnitelmaa ei koskaan toteutettu .
Junien nopeudeksi määrättiin 25 km / h .
Matka Karkkilasta Hyvinkäälle kesti tuolloin 2 tuntia 48 minuuttia .
Sen hinta kolmannessa luokassa oli 1,80 markkaa .
Radan Hyvinkään puoleiseen päähän , Hyvinkään−Hangon rautatien viereen , muodostui suuri siirtokuormausalue , jossa kuormattiin VR:n junilla tuodut tavaralähetykset Karkkilan junaan ja päinvastoin .
Hyvinkään pään rautatieasema , kooltaan hyvin pieni rakennus , sijaitsi myöhemmin rakennetun , Hangon radan ylittävän sillan pielessä .
Rautatieyhtiö siirtyi 1920-luvulla kokonaan Högforsin tehtaan omistukseen .
Kymin Osakeyhtiö osti Högforsin Tehdas Oy:n osakekannan vuonna 1933 .
Sen jälkeen rautatieyhtiö lakkautettiin ja rautatien omistajaksi tuli Högforsin Tehdas Oy .
Tämä yhtiö sulautui Kymin Osakeyhtiöön vuonna 1940 , jolloin rautatie siirtyi Kymin Osakeyhtiön suoraan omistukseen .
Parin kilometrin matkan Kytäjältä Hyvinkään suuntaan rata kulki Kytäjän peltojen poikki , jossa se jäi usein kevät- ja syystulvien aikana veden alle .
Junat kulkivat silti tulva-aikanakin .
Kytäjältä Karkkilaan päin rata kulki paikoin aivan Kytäjärven rantaa pitkin .
Ensimmäiset kaksi veturia ( nrot 1 ja 2 ) hankittiin radalle vuosina 1907–1908 .
Veturit olivat 14,5 tonnin painoisia ja ne valmisti Tampereen Pellava- ja Rautateollisuus Osake-Yhtiö ( myöh. Oy Tampella Ab ) .
Sama yhtiö toimitti seuraavat kaksi , 25 tonnin painoista veturia vuosina 1910–1911 ( nrot 3 ja 4 ) .
Radan vaunukalusto oli vuonna 1912 seuraava : Vaunukalustoa lisättiin myöhemmin liikenteen kasvaessa .
Veturi nro 1 myytiin ensimmäisen maailmansodan aikana Venäjälle .
Sen tilalle hankittiin vuonna 1917 Tampellan konepajalta veturi no. 5 , joka oli ensimmäinen itsenäisessä Suomessa valmistunut veturi .
Tyypiltään veturi oli samanlainen kuin aikaisemmin hankitut veturit 3 ja 4 .
Veturi nro 2 vietiin jatkosodan aikana Ylä-Syvärin kenttäradalle , jonne se sitten jäikin ja tuhottiin alueelta vetäydyttäessä .
Korvauksena saatiin kookkaampi tenderityyppinen sotasaalisveturi , joka jouduttiin palauttamaan vuonna 1944 Neuvostoliittoon ; muu radan kalusto ei kelvannut sotakorvauksiksi .
Veturi nro 6 ostettiin toimintansa lopettaneelta Kuurilan metsäradalta vuonna 1945 .
Veturi poistettiin käytöstä ja romutettiin dieselveturin käyttöönoton jälkeen .
Vuonna 1954 radalle hankittiin Move 21 -dieselmoottoriveturi .
Veturit 3 , 4 ja 5 sekä dieselveturi olivat käytössä radan lopettamiseen saakka .
Ensimmäisenä liikennöintivuotena matkalippuja myytiin 52\_000 kappaletta , ja tulot rahtikuljetuksista olivat 155\_000 markkaa .
Voittoa tuona ensimmäisenä vuotena rata tuotti 40\_000 mk , josta 3 / 4 oli tavaraliikenteen tuloja .
Vaunukilometrejä kirjattiin noin 480\_000 .
Junat kuljettivat myös postia Hyvinkään ja Karkkilan välillä .
Vuoden 1916 aikana radalla kuljetettiin kaikkiaan 155\_000 tonnia tavaraa , mikä jäi ennätykseksi rautatien historiassa .
Rautatieyhtiön palveluksessa oli vuosittain 45 − 60 henkilöä ( veturinkuljettajat , konduktöörit ja lipunmyyjät sekä rahdin käsittelystä ja kaluston kunnossapidosta vastannut henkilökunta ) .
Radan kunnossapidosta huolehti lisäksi seitsemän ratavartijaa , joista kukin johti kesäisin kuusimiehistä topparoikkaa .
Rautatien 50-vuotisjuhlan ( v. 1961 ) aikaisista työntekijöistä noin 20 oli ollut palveluksessa 30 vuotta tai kauemmin .
Veturit kuluttivat kuukaudessa noin 400 kuutiometriä polttopuuta ja joka kesä radalle vaihdettiin noin 2\_000 ratapölkkyä .
Ensimmäinen maailmansota rajoitti toimintaa ja vaikutti liikenteeseen rajoittavasti .
Sodan jälkeinen korkeasuhdanne kuitenkin piti tavaraliikenteen vilkkaana noin vuoteen 1925 saakka .
1930-luvun suurten pulavuosien jälkeinen nousukausi jäi kuitenkin radan viimeiseksi kukoistuskaudeksi , sillä autoliikenne siirsi rahtia kiskoilta maanteille .
Toisen maailmansodan aikana ja sen jälkeen matkustajamäärät nousivat ennätyslukemiin , lähinnä siirtoväki- ja sotilaskuljetusten vuoksi .
Myös pula ajoneuvoista ja rintamalle takavarikoiduista linja-autoista johtuen matkustajat joutuivat turvautumaan junakyytiin .
Näihin aikoihin saavutettiin liikennesuoritteessa toinen ennätys : vuoden 1945 aikana Hyvinkään-Karkkilan junat kuljettivat kaikkiaan 190\_282 matkustajaa .
1950-luvulla matkustajamäärät romahtivat täydellisesti junan hävitessä kilpailun linja-autoille .
Kulkuun jäi vain yksi junavuoro kesästä 1958 alkaen , ja rautatieyhtiö lopetti matkustajaliikenteen toukokuun lopussa 1961 .
Samaan aikaan myös junien hoitama postin kuljetus siirtyi autoilla tehtäväksi .
Liikenteen lakkauttamiseen vaikutti lisäksi Karkkilan kautta kulkevan ja yhteyksiä Helsingin suuntaan tuntuvasti nopeuttaneen valtatie 2:n valmistuminen 1950-luvun lopulla .
Myös radalla käytetty kalusto oli ikääntynyt ja sitä , samoin kuin itse rautatietä , olisi pitänyt korjata tai uusia suurilla rahasummilla .
Radan lakkauttamisen ollessa näköpiirissä sille kehiteltiin uudenlaista käyttöä matkailumielessä , mutta nämä suunnitelmat eivät edenneet puheita pidemmälle .
Tavarajunat liikennöivät radan lakkauttamiseen saakka .
Viimeinen tavarajuna kulki Hyvinkään–Karkkilan radalla 1. syyskuuta 1967 .
Rautatien lakkauttamisen jälkeen kalustoa kulkeutui erilaisiin käyttötarkoituksiin .
Veturi no 3 ja kolme vaunua olivat rautatien lakkauttamisen jälkeen muistomerkkinä Karkkilan torin kupeessa , Harjun jalkapallokentän vieressä .
Ulkosalla säilytetty kokonaisuus kärsi vahinkoja ollessaan sään ja ilkivallan armoilla .
Vuonna 1993 veturi vaunuineen siirrettiin Jokioisten Museorautatielle Minkiölle .
Museorautatieyhdistys lupasi korjata veturin näyttelykuntoon , ja sai pitää vaunut vastineeksi työstä .
Lopulta 21. lokakuuta 2006 veturi palasi Karkkilaan ja sijoitettiin Karkkilan kaupungintalon aulaan .
Veturin mukana Minkiölle menneiden vaunujen kunto kartoitettiin ; kunhan uusi korjaamohalli valmistui ja pari kiireisintä kesken ollutta kunnostustyötä saatiin valmiiksi , voitiin aloittaa Karkkilan vaunujen kunnostus .
Työ aloitettiin matkustajavaunusta ; vappuna 2000 vaunun alkuperäistä vastaava muoto alkoi jo hahmottua : vaunun alkuperäinen lanterniinikatto on jo lähes valmis .
Se rakennettiin ennen sotaa uusitun kupukaton tilalle ; samoin konduktööriosasto palautettiin toisen luokan osastoksi .
Jossain välissä asennettua keskuslämmitystä ei palautettu , vaan lämmityskattilan tila muutetaan aikanaan konduktööriosastoksi .
Samoin kaasuvalaistusta ei palautettu , vaan sen tilalle tuli alkuperäisin kynttilävalaistus .
Vaunu valmistui täyskorjauksesta monen mutkan ja viivytyksen jälkeen liikennekaudeksi 2014 .
Konduktöörivaunu ja umpitavaravaunu odottavat vuoroaan .
Veturi nro 5 lahjoitettiin vuonna 1969 harrastajille , jotka kunnostivat sen ajokuntoon .
Nykyisin veturi liikennöi Jokioisten Museorautatiellä .
Samaan lahjoitukseen kuuluivat myös matkustajavaunu ja umpinainen tavaravaunu , joilla museojunaliikenne alkoi .
Veturi nro 4 on romutettu ; joitakin sen osia , mm. kattilan ns. kruunu , pelastui ja on Jokioisten Museorautatiellä joko vetureihin asennettuna tai valmiina varaosina .
Radan dieselveturi myytiin Jokioisten rautatielle , jossa se liikennöi vuoteen 1974 jolloin rautatie lopetti toimintansa .
Veturi on säilynyt ajokuntoisena yksityisessä omistuksessa .
Se siirrettiin Jokioisten Museorautatielle heinäkuussa 2007 .
Veturia käytettiin ensi kerran liikenteessä tilausajossa 25. lokakuuta 2007 , jolloin se osoittautui olevan hyvässä kunnossa .
Sen jälkeen veturia on käytetty enemmänkin : vaihtotöiden lisäksi se on ollut dieselkäyttöisissä tilausjunissa toisena veturina .
Tavaravaunujen koreja on säilynyt huonokuntoisina muun muassa työkaluvajoina .
