Koukku ( verotus )
Koukku oli veroyksikkö , joka tunnettiin viimeistään keskiajalta lähtien Suomessa .
Toiselta nimeltään yksikkö oli " aatra " .
Yksi koukku oli yhden tilan veroluku .
Kun tila jakaantui , jakaantui samalla sen koukkuvero .
Keskiajalla koukku oli yleisesti käytössä Suomessa , ja vielä uudella ajallakin paikoin Ylä-Satakunnassa ja Hämeessä .
Koukkuveron alkuperä on hämärä , ja sitä ovat useat tutkijat yrittäneet selventää .
Koukku ja sen ruotsinkielisillä alueilla käytetty vastine bol korvaantuivat 1400-luvun alussa yksiköllä savu .
Koukkua maksettiin sekä kirkolle että valtiolle , mutta epäyhtenäisesti ( muutamilla alueilla vain kruununverona ) .
Kirkon verona se näkyy asiakirjoissa jo 1200-luvulla , ja tutkijat arvelevat sen tarkoittaneen pakanuuden ajalla kantatilaa ja siitä maksettua veroa .
1300-luvulla se oli koko Länsi-Suomessa yleinen vero .
Niinpä vuonna 1413 koukkuja oli Turun läänissä 345 ja 1 / 6 , Satakunnassa 664 ja Hämeen läänissä 958 .
Kukin koukku oli 12 tynnyrinalaa viljapeltoa .
Myös Savossa käytetty vero " arviopunnanmaa " voidaan rinnastaa koukkuun .
Keskiajalla koukun määritelmä oli kuusi " tangonalaa " ja yksi tangonala oli kuusi " kyynärää " .
Toisen määritelmän mukaan koukku oli maa-ala , johon voitiin kylvää kolme " puntaa " viljaa .
Muita keskiaikaisia veronkantoperusteita olivat " neljänneskunta " , " savu " ja " jousi " .
Koukkuverotus sai ilmeisesti nimensä vanhanaikaisesta huhtakoukusta eli ” preussilaisesta aurasta ” , joka ei kääntänyt maata kuten myöhemmät aurat , vaan pelkästään viilsi siihen uran .
Verotusterminä koukku lienee alun perin tarkoittanut yhtä maatilaa .
Vastaavia ” auraveroja ” on ollut käytössä laajalti Itämeren piirissä ja kauempanakin .
Historiallisista merkinnöistä päätellen koukkuvero tunnettiin suomalaisten itämerensuomalaisten sukulaiskansojen ja slaavilaisten ja balttilaisten keskuudessa jo ennen kuin se tunnettiin Ruotsissa .
Suomenkaan koukkuverotus ei ole peräisin Ruotsista .
Baltian alkuperäiskansojen keskuudessa koukku oli todennäköisesti veromuotona jo pakanuuden aikana .
Alun perin vero on maksettu kultakin auralta , ja myöhemmin kultakin tilalta .
Kristillisyyden levitessä siitä tuli kirkon vero .
Muinaisvirossa sillä oli nimi " arve " .
Näin olleen koukku olisi ikivanha veromuoto suomensukuisten kansojen piirissä .
Koukkuauran omistavat tilat ovat 1200-luvun saksalaisen ritarikunnan hallitsemassa Preussissa joutuneet maksamaan vain puolet siitä auraverosta , jonka uudemman auratyypin omistamat tilat ovat maksaneet .
Tällä on ilmeisesti tasoitettu koukkuauran kehnosta työtuloksesta koituvaa haittaa .
Koukkuaura on niin tehoton , että usein sillä on täytynyt kyntää pelto ristiin , kun taas uudemmalla auratyypillä on riittänyt yhteen suuntaan kyntö .
Tavallisen auran työstä on siis koitunut kaksinkertainen tulos , ja tämä on otettu huomioon verotuksessa .
Useat tutkijat , kuten Väinö Voionmaa ja Kauko Pirinen ( 1987 ) ovat koukkuverotuksen perusteella esittäneet , että Lounais-Suomen maanviljelyalueilla olisi kannettu veroa jo esihistoriallisena aikana , eli ennen kirkon ja Ruotsin verotuksen ulottumista Suomeen .
Jos verotus olisi peräisin Ruotsista , olisi myös veroyksikköjen pitänyt luultavasti olla ruotsalaisperäisiä .
Ruotsin koukku-veroyksikköä tarkoittavaa termiä " krok " pidetään pikemminkin käännöslainana suomesta , tosin suomenkin termi lienee oppitekoinen .
Aura eli aatra lienee alkuperäinen termi .
Nämä tutkijat arvelevat , että Suomessa jo esihistoriallisena aikana harjoitettu koukkuverotus luovutettiin uusille vallanpitäjille , Ruotsin kruunulle tai katoliselle kirkolle sellaisenaan , jolloin uusien vallanpitäjien ei tarvinnut tuoda kokonaan uutta verotusjärjestelmää .
Koukkuverotuksen mahdollisen alkuperän perusteella ei voida päätellä paljoa esihistoriallisen Lounais-Suomen maanviljelyalueiden yhteiskunnallisesta rakenteesta .
Koukkuvero sopii kuitenkin alueeltaan myös muiden , jo esihistorialliseen Lounais-Suomeen mahdollisesti kuuluneiden yhteiskunnallisten ilmiöiden keskiaikaisten jäänteiden , kuten suomalaisen oikeuden ja Kyrön oikeuden kanssa .
Jos Lounais-Suomen maanviljelyalueilla olisi ollut muinaispitäjiä tai niitä laajempia yhteisöjä , selittyisi koukkuverotus tämän perusteella .
Tämä ei olisi ristiriidassa sen kanssa , että koukkuverotuksen periaate olisi lainattu muualta , koska suomalaiset olleet tiiviissä yhteyksissä Itämeren kansoihin jo esihistoriallisena aikana .
