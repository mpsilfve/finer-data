Marcel Schäfer
Marcel Schäfer ( s. 7. kesäkuuta 1984 Aschaffenburg ) on saksalainen jalkapalloilija , joka edustaa Bundesliigassa pelaavaa VfL Wolfsburgia .
Pelipaikaltaan vasenjalkainen Schäfer on vasen laitapuolustaja .
Schäfer debytoi Bundesliigassa ensimmäisen ammattilaisseuransa TSV 1860 Münchenin paidassa marraskuussa 2003 VfL Bochumia vastaan .
Ottelu jäi hänen kauden ainoakseen .
Seura putosi kauden jälkeen 2. Bundesliigaan ja Schäfer pelasi kausien 2004-2005 , 2005-2006 ja 2006-2007 aikana sarjassa yhteensä 90 ottelua tehden kolme osumaa .
Münchenissä viettämänsä neljän vuoden aikana hän teki siis 91 ottelussa kolme maalia .
Heinäkuussa 2007 Schäfer siirtyi Bundesliigan VfL Wolfsburgiin .
Hän debytoi seuran paidassa elokuussa 2007 Arminia Bielefeldiä vastaan ja avausmaali syntyi VfL Bochumia vastaan saman vuoden marraskuussa .
Kaudella 2008-2009 Schäfer ja Wolfsburg voittivat Bundesliigan mestaruuden ja selviytyivät kaudeksi 2009-2010 Mestareiden liigaan , jossa Schäfer pelasi täydet minuutit Wolfsburgin jokaisessa lohkovaiheen ottelussa saaden kaksi syöttöpistettä .
Viime aikoina Schäfer on ollut pääosin Ricardo Rodríguezin varavaihtoehtona vasemman laitapuolustajan paikalle .
Hän on pelannut kuitenkin jokaisella Wolfsburg-kaudellaan yli 20 ottelua Bundesliigassa .
Schäfer debytoi Saksan jalkapallomaajoukkueessa marraskuussa 2008 ystävyysottelussa Englantia vastaan .
Vuosina 2008-2010 hän pelasi maajoukkueessa yhteensä kahdeksan ottelua ilman maaleja .
