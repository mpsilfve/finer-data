Loppu ( romaani )
Loppu ( " The End " ) on kolmastoista ja viimeinen kirja yhdysvaltalaisen Lemony Snicket -nimen alla toimivan kirjailija Daniel Handlerin kirjoittamassa kirjasarjassa " Surkeiden sattumusten sarja " .
Kirja julkaistiin perjantaina 13. lokakuuta 2006 .
Teos päättää sarjan , joka alkoi vuonna 1999 kirjalla " Ankea alku " .
Sytytettyään Hotelli Ratkaisun tuleen edellisessä kirjassa " Ratkaisun rajoilla " ja paettuaan palosta , jossa melkein jokainen sarjan sivuhahmo kuoli , protagonistit Violet , Klaus ja Sunny Baudelaire joutuvat huomaamaan olevansa samassa veneessä sarjan antagonistin , kreivi Olafin , kanssa merellä .
Selvittyään myrskystä he haaksirikkoutuvat saarelle .
" Loppu " jatkuu siitä , mihin " Ratkaisun rajoilla " loppui , kun Baudelairen orvot pakenivat kreivi Olafin kanssa palavasta Hotelli Ratkaisusta .
Selviydyttyään myrskystä he löytävät itsensä rannikkoakistaleelta , jonka lähellä olevan saaren on täyttänyt joukko haaksirikkoutuneita ihmisiä .
Ensimmäiseksi he tapaavat nuoren Perjantai-nimisen tytön .
Kreivi Olaf , joka oli aiemmin jo julistanut itsensä uuden Olaf-maan kuninkaaksi , uhkailee tyttöä harppuunalla .
Perjantai kieltää Olafia saapumasta saarelle , mutta kutsuu Baudelairet mukaansa .
Matkalla hän selittää , mitä saarelaiset tekevät ajantapoksi - koko vuoden he rakentavat laivaa rannikkokaistaleelle , ja kerran vuodessa vesi nousee niin korkealle , että sen saa lähetettyä matkaan .
Tämä tunnetana päätösten päivänä , jolloin kuka tahansa halukas voi astua laivaan ja seilata sivistyksen pariin .
Saaren fasilitaattori , johtaja Ishmael , esittelee Baudelaireille saaren erikoisia tapoja ja saaren asukkaita .
Vaikka Ishmael sanookin saarelaisille aina " ettei hän pakota ketään " , lapsille käy nopeasti selväksi , että hänen ehdotuksiaan seurataan kuin määräyksiä .
Baudelairien esiteltyä itsensä Ishmael tutustuttaa heidät kookosjuomaan , josta kaikki saarelaiset pitävät .
Baudelairet eivät ole samaa mieltä .
Toisen myrskyn jälkeen rannalle huuhtoutuu lisää tavaroita , tajuton ja raskaana oleva Kit Snicket sekä Hirmumyrkyllinen Kyy Monty-sedän kokoelmista .
Saarelaiset saapuvat paikalle ja kreivi Olaf yrittää huijata heitä pukeutumalla Kit Snicketiksi .
Hän ei huijaa ketään , ja saarelaiset lukitsevat hänet häkkiin .
Sen jälkeen he pohtivat , pitäisikö Baudelairetkin karkottaa yhteisöstä , sillä heillä on kiellettyjä tavaroita .
Ishmael päättää , että lapset Kit ja Olaf täytyy kaikki hylätä , elleivät he suostu elämään saaren tapojen mukaisesti .
Kun kaikki lähtevät , Olaf yrittää suostutella lapsia päästämään hänet ulos .
Vastapalveluksi hän lupaa selittää monia VPK-järjestön salaisuuksia ja mysteereitä , joita Baudelairet ovat pohtineet " Ankeasta alusta " lähtien .
Lapset jättävät hänet huomiotta .
Yöllä saarelaiset Erewhon ja Finn hiipivät ulos ruokkiakseen lapset ja pyytääkseen heiltä palvelusta .
Joukko saarelaisia suunnittelee kapinaa Ishmaelia vastaan aamulla , ja he pyytävät Baudelaireja menemään arboretumiin , jossa kaikki kielletyt tavarat ovat , ja rakentamaan niistä tai etsimään sieltä aseita ja työkaluja .
Saarelaiset myös kieltäytyvät auttamasta Kitiä , jolleivät Baudelairet auta heitä .
Lapset suostuvat ja lähtevät kohti arboretumia .
Sieltä orvot löytävät erittäin kehittyneitä ja nykyaikaisia tavaroita ennen kuin Ishmael saa heidät kiinni .
Lapset saavat kuulla heidän vanhempiensa olleen kerran saaren johtajia , ja he olivat vastuussa monista kehitysideoista , joiden tarkoituksena oli tehdä saaren elämästä helpompaa ja mukavampaa .
Ishmaelin saavuttua paikalle heidät heitettiin pois , sillä Ishmaelin mielestä tiukan kieltävä , yksinkertainen elämä oli paras tapa välttää konfliktit .
Baudelairet löytävät saaren koko historian , jonka ovat kirjoittaneet saaren johtajina toimineet henkilöt .
Baudelairet ja Ishmael palaavat takaisin , jossa kapina on kuitenkin jo vauhdissa .
Kreivi Olaf palaa yhä valepuvussaan .
Jonkin ajan kuluttua Ishmael ampuu Olafia harppuunalla vatsaan .
Olaf oli käyttänyt sukelluskypärään vangittua medusan mycelium -myrkkysientä valeasussaan , jotta hän näyttäisi raskaana olevalta .
Ishmael kuitenkin onnistuu vapauttamaan sienen .
Kaikki saaren asukkaat altistuvat sienen myrkylle heti .
Kun kreivi Olaf vuotaa hitaasti kuoliaaksi , Baudelairet palaavat arboretumiin etsimään piparjuurta parantaakseen kaikki .
He saavat tietää , että arboretumin omenoissa on parantavaa ainetta .
He keräävät omenia ja parantavat itsensä ja keräävät sitten lisää viedäkseen niitä saaren asukkaille .
Asukit ovat kuitenkin hylänneet kapinan ja miehittäneet laivansa valmiina lähtöön .
Ishmael kieltäytyy ottamasta omenoita laivaan , vaikkakin on selvää , että hän on itse jo syönyt yhden pelastaakseen itsensä .
Kit kertoo Baudelairaille Quagmirejen , Hectorin , Philin , kapteeni Vastakarvan , Fionan ja Fernaldin kohtalot .
Koulutetut kotkat hyökkäsivät heidän kimppuunsa ja lähettivät heidät takaisin Queequeg-sukellusveneen raunioille .
Siellä salaperäinen kysymysmerkin muotoinen objekti ( Kit Snicketin mukaan " " Suuri tuntematon " " ) vie heidät .
Sen jälkeen Baudelairet kertovat omista rikoksistaan Hotelli Ratkaisussa .
Kit alkaa melkein synnyttää lastaan tässä vaiheessa .
Hän näyttää olevan kuolemaisillaan sieneen , muttei voi syödä parantavaa omenaa sen vauvoille haitallisten vaikutusten takia .
Kun sienimyrkkyyn tukehtumaisillaan oleva ja harppuunan kuolettavasti haavoittama kreivi Olaf kuulee Kitin olevan yhä elossa , hän puraisee palan omenaa ja vie Kitin rannalle , suutelee häntä kerran ja laskee sitten maahan .
Kit lainaa Francis William Bourdillonin " The Night Has a Thousand Eyes " -runoa , ja Olaf vastaa Philip Larkinin " This Be The Verse " -runon loppuosalla .
Olaf kuolee pian sen jälkeen .
Baudelairet auttavat Kitiä synnyttämään hänen tyttövauvansa .
Sitten Kit kuolee medusan myceliumiin pyydettyään ensin lapsia nimeämään vauvan heidän äitinsä mukaan .
" Loppu " loppuu tässä , ja Baudelaireista tulee Kitin lapsen adoptiovanhemmat ja ainoat asukkaat saaret .
He hautaavat Kitin ja Olafin vierekkäin saarelle .
Kirja loppuu epilogiin , joka on lyhyen " Neljästoista luku " -nimisen kirjan muodossa .
Se alkaa vuoden myöhemmin .
Kitin vauva ja Baudelairet seilaavat pois saarelta veneellä palatakseen takaisin maailmaan taas kerran .
Heidän kulkiessaan pois Kitin vauva sanoo sanan " Beatrice " , joka on sekä laivan että hänen itsensä nimi .
Tämän kohdan jälkeen Baudelairien tulevaisuudesta tai kohtalosta ei enää kerrota enempää , ja kirjoittaja kertoo , ettei löytänyt jälkeäkään lapsista , eikä näin ollen tiedä mitään heidän myöhemmästä elämästään .
Kirja " The Beatrice Letters " viittaa vanhempaan Sunnyyn , ja " Käärmekammio " puhuu Klausista niin , että hän toivoi monia vuosia myöhemmin , että olisi työntänyt kreivi Olafin takaisin taksiinsa .
" The Bad Beginning : Rare Edition " mainitsee , että Violet palaa takaisin Brinyn rannalle .
Kirjassa " The Beatrice Letters " nuorempi Beatrice etsii Violetia , Klausia ja Sunnya , joten voidaan olettaa , että jonain aikana Neljännentoista luvun jälkeen hän joutuu eroon Baudelaireista , jotka katoavat ja / tai jossain vaiheessa mahdollisesti kuolevat .
