Puolan ilmavoimat
Puolan ilmavoimat on Puolan asevoimien puolustushaara , joka vastaa ilmapuolustuksesta .
Heinäkuuhun 2004 sen nimenä oli ilmapuolustus ja ilmatorjuntajoukot .
Vuonna 2014 ilmavoimiin kuului 16\_425 sotilasta ja 475 lentokonetta , jotka oli sijoitettu kymmeneen tukikohtaan Puolassa .
Puolan ilmavoimien historia alkaa ensimmäisen maailmansodan päättymiseen ja Puolan itsenäisyystaisteluun .
Saksan ja Neuvostoliiton vallattua maan vuonna 1939 noin 70 prosenttia kalustosta tuhoutui , mutta suuri määrä henkilöstöstä pakeni Unkarin ja Romanian kautta Ranskaan jatkaakseen taistelua .
Toisen maailmansodan aikana puolalaisia lentäjiä taisteli sekä länsi- että itärintamalla .
Neuvostoliitosta toimitettiin 1970-luvulla Puolan ilmavoimille kaksikymmentä Suhoi Su-20 ja 104 kappaletta Su-22-koneita , jotka muodostivat vielä vuonna 1992 neljä maataistelurykmenttiä , joissa oli tiedustelutehtäviin 24 Mikojan-Gurevitš MiG-17 ja kahdeksan Su-20-konetta .
Su-22-koneista on palveluksessa 48 ja ne on sijoitettu 7. , 8. ja 20. taktiseen lentolaivueeseen .
Tarkoitus on modernisoida kalustoa niin , että sen kykenisi jatkamaan palvelusta aina 2020–2022 asti .
1990-luvun alussa ilmapuolustustehtävissä oli kahdeksan rykmenttiä , joiden kalustona oli 221 kappaletta MiG-21-koneita , jotka on poistettu pääosin palveluksesta .
Lisäksi ilmavoimilla on 37 MiG-23-konetta .
Vuosina 1989-1990 Neuvostoliitto toimitti kaksitoista MiG-29-hävittäjää , joista yhdeksän on edelleen palveluksessa 1. taktisessa lentolaivueessa Minsk Mazowieckissä .
Ilmapuolustuksen taktisesta tiedustelusta vastasi 24 MiG-21RU-konetta .
Vuonna 1996 vaihdettiin Tšekin kanssa yksitoista PZL W-3 Sokół -helikopteria kymmeneen MiG-29-koneeseen ja vuonna 2004 ostettiin 23 MiG-29:ää Saksasta .
Koneiden heikon kunnon vuoksi ainoastaan neljätoista saksalaiskonetta päätyi palvelukseen .
Palveluksessa olleet koneet ovat Nato-yhteensopivin järjestelmin varustettuja ja ne on sijoitettu 41. taktiseen lentolaivueeseen Malborkiin .
Vuonna 1997 Puolan hallitus aloitti 350 MiG-21- ja Su-22-koneen korvaajan etsinnän .
Vaatimuksena oli sadan monitoimihävittäjän hankinta .
Nato-jäsenyyden mahdollistamiseksi koneiden hankinta suunnattiin länsimaihin ja ehdokkaiksi esitettiin Dassault Mirage 2000 , Saab JAS 39 Gripen sekä F-16 .
Marraskuussa 1998 Puola vastaanotti BAen , Saabin ja Daimler-Benzin ehdotuksen MiG-29-koneiden modernisoinnista , jolla pyrittiin varmentamaan Gripenin valinta .
Joulukuussa Puolan puolustusministeriö kysyi mahdollisuutta liisata Yhdysvalloista 36 F-16-hävittäjää .
Yhdysvallat ilmoitti hyväksyvänsä käytettyjen F-16- tai F / A-18-koneiden liisauksen viideksi vuodeksi noin sadalla miljoonalla dollarilla , mihin sisältyisi lentäjien ja huoltohenkilöstön koulutus .
Puolan hallitus ilmoitti 27. joulukuuta 2002 ostavansa eikä lainaavansa F-16-koneita .
Sopimus allekirjoitettiin 18. huhtikuuta 2003 ja sen mukaan Puolalle toimitetaan 36 F-16C- ja 12 F-16D-konetta 3,5 miljardilla dollarilla .
Koneiden luovutus alkoi vuonna 2006 .
Ensimmäinen kone suoritti koelennon Texasissa 14. maaliskuuta 2006 .
Koneet ovat palveluksessa 3. ja 6. taktisessa lentolaivueessa Poznan Krzesinyn lentotukikohdassa sekä 10. taktisessa lentolaivueessa Laskissa .
Vuonna 1992 ilmavoimilla oli kaksi kuljetuslentorykmenttiä , joiden kalustona oli kymmenen Antonov An-2- , yksi An-12- , yksitoista An-26- , kymmenen Jak-40- , yksi Tu-154- , kolme Iljušin Il-14 -lentokonetta sekä neljä Mil Mi-8 ja Bell 412 -helikopteria .
Ilmavoimat tilasi kymmenen CASA C-295M -kuljetuskonetta , joista kahdeksan luovutettiin 13. kuljetuslentolaivueelle Krakova-Baliceen .
Koneet on varustettu GPS:llä , soihduin sekä ohjusvaroittimin .
Helmikuussa 2014 tilattiin kahdeksan M-346-koulukonetta korvaamaan TS-11 Iskrat .
Finnmeccanica luovutti ensimmäiset kaksi konetta marraskuussa 2016 .
Helikopterijoukkoja oli 1992 kolme rykmenttiä , joissa oli kolmekymmentä Mil Mi-24- , 130 Mi-2- ja 21 Mi-8-helikopteria .
