John Candy
John Franklin Candy ( 31. lokakuuta 1950 Newmarket , Ontario – 4. maaliskuuta 1994 Durango , Meksiko ) oli kanadalaissyntyinen näyttelijä .
Hän oli erikoistunut koomisiin rooleihin : epäonnisiin ja kömpelöihin , mutta rakastettaviin hahmoihin .
Koko elämänsä ylipainosta kärsinyt Candy kuoli sydänkohtaukseen kuvausmatkalla Meksikossa alkukeväästä 1994 .
John Candy syntyi Newmarketissa , Kanadan Ontariossa , Evangeline ( os. Aker ) ja Sidney James Candylle .
Candylla on myös vanhempi veli , Jim , jonka kanssa hän varttui Ontariossa .
Heidän isänsä menehtyi sydänkohtaukseen 35-vuotiaana .
Candy kävi koulua Neil McNeil High Schoolissa , katolisessa koulussa , jossa hän pelasi jalkapalloa .
Candyn ensimmäinen elokuvarooli oli vuoden 1973 elokuvassa " Class of '44 " , jossa hän näytteli pienessä , lopulta pois leikatussa kohtauksessa .
Myöhemmin Candy näytteli myös lukuisissa muissa pienen budjetin elokuvissa 1970-luvulla .
Vuonna 1976 Candy esiintyi näyttelijä Rick Moraniksen kanssa lyhyessä Peter Gzowskin talk show’ssa " Ninety Minutes Live " .
Candy teki läpimurtonsa julkisuuteen suositussa sketsisarjassa " Second City Television " .
Hän näytteli siinä vuodesta 1981 vuoteen 1984 , jolloin sarja lopetettiin .
1980-luvulla Candy ryhtyi näyttelemään aktiivisesti myös elokuvissa , joista ensimmäinen oli Steven Spielbergin ohjaama " 1941 – Anteeksi , missä on Hollywood ? " .
Hän näytteli myös ehdonalaisvalvojaa kulttimaineen saaneessa " The Blues Brothers " -elokuvassa .
Vuonna 1987 Candy näytteli toisen tunnetun koomikon Steve Martinin kanssa elokuvassa " Vauhdilla Chicagoon " , jota näyttelijät pitivät parhaina suorituksinaan .
Elokuva saikin kriitikoilta todella hyvän vastaanoton .
Vuonna 2002 " Total Film " -lehti äänesti " Vauhdilla Chicagoon " -elokuvan kymmenen parhaan komediaelokuvan joukkoon .
Kehnosti menestyneiden elokuvien ( muiden muassa " Kaistapäiden kaupunki " , " Ojasta allikkoon " ja " Huijareitten paratiisi " ) vuoksi Candyn ura kääntyi 1990-luvun alussa laskuun .
Hän päätti elävöittää uransa uudelleen esiintymällä enemmän dramaattisissa rooleissa .
Vuonna 1991 Candy näytteli romanttisessa draamakomediassa " Äitini on naiseni " , joka nosti hänen uraansa jälleen eteenpäin .
Candyn viimeiseksi elokuvaksi jäi komedia " Pekonia kanadalaisittain " .
Koko elämänsä ylipainosta kärsinyt Candy kuoli 43-vuotiaana sydänkohtaukseen kuvausmatkalla Meksikossa 4. maaliskuuta 1994 .
Hieman ennen kuolemaansa Candy oli alkanut huolehtia terveydestään paremmin lopettamalla tupakanpolton ja alkamalla pudottaa painoaan .
Hänen suvussaan oli esiintynyt ennenkin sydänsairauksia , ja lääkärit olivat varoitelleet Candya useaan otteeseen ennen hänen diettiään .
18. maaliskuuta 1994 pidettiin John Candyn muistotilaisuus , jonka tuotti hänen entinen kiertelevä koomikkoryhmänsä " The Second City " .
Tapahtuma televisioitiin suorana Hamiltonista Kanadasta .
