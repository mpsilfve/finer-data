Muumit ja Taikurin hattu
Muumit ja Taikurin hattu ( " Mumintrollen Jakten på Trollkarlens rubin " ) on kolmas Muumi-tietokonepeli ja se ilmestyi vuonna 1997 .
Peli on grafiikaltaan paljon edellisiä muumipelejä kehittyneempi ja monimutkaisempi .
Pelissä Muumihahmot puhuvat ja Muumipappaa , Piisamirottaa sekä Taikuria lukuun ottamatta hahmojen suomenkielisinä ääninä on " Muumilaakson tarinoista " tutut äänet .
Taikuri on pulassa , sillä Kuningasrubiini on jälleen kadoksissa .
Peli on vapaamuotoinen jatko Tove Janssonin Taikurin hattu -kirjalle .
Pelin alussa kertoja kertoo Taikurin – sen jälkeen kun hän sai kuningasrubiinin Tiuhtin ja Viuhtin toivomuksen avulla – törmänneen matkalla pyrstötähteen .
Hän selvisi muutamalla mustelmalla , mutta rubiini särkyi ympäri Muumilaaksoa yhdeksäksi palaseksi , ja tämän jälkeen Taikuri on ollut allapäin .
Taikurin hattu kuitenkin tietää , että Muumilaakson asukkaat ovat löytäneet kaikki palaset , ja hattu on valmis kokoamaan pelaajan avustuksella rubiininpalaset kokoon erilaisissa tehtävissä ympäri Muumilaaksoa , josta palkkiona saa yhden rubiinin palasen per tehtävä .
Pelaaja auttaa taikuria tekemällä salaiset tehtävät , joiden avulla Kuningasrubiini saadaan takaisin .
Rubiini on hajonnut yhdeksäksi palaksi ympäri Muumilaaksoa , ja laakson asukkaat ovat piilottaneet kukin löytämänsä kappaleen .
He luovuttavat palasensa tehtävien ratkaisuja vastaan .
Kun kaikki yhdeksän palasta ovat koossa Taikurin hatussa , ne yhdistyvät jälleen kokonaiseksi .
Pelaajan oppaina toimivat Muumipeikko ja Niiskuneiti .
Hauskat tehtävät opettavat mm. kellonajat , kasvien , marjojen ja jalokivien nimiä , aakkoset , sävelasteikon ja paljon muuta .
Edellisten pelien tapaan esineiden painaminen hiiren kohdistimella saa aikaan joitain , mutta vain muutamassa kohdassa .
Muumitalon vieressä olevasta kristallipallosta kertoja kertoo erilaisista Muumilaakson asukkaista , kuten Möröstä ja hattivateista .
Pelin alkuvalikosta voi valita , meneekö Taikurin vuorelle kuuntelemaan tarinaa kuningasrubiinista , meneekö suoraan Muumilaaksoon , lukeeko Muumien luojasta , Tove Janssonista vai lopettaako pelin .
