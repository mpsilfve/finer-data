Charice
Jake Zyrus ( syntyessään Charmaine Clarice Relucio Pempengco , s. 10. toukokuuta 1992 Cabuyao , Filippiinit ) on filippiiniläinen laulaja ja näyttelijä , joka tunnettiin aiemmin nimellä Charice .
Pempengco aloitti laulamisen neljävuotiaana ja kilpailemisen seitsemänvuotiaana .
Ollessaan kolmetoista hän osallistui Little Big Star -laulukilpailuun ja sijoittui kolmanneksi .
Kansainvälistä huomiota hän sai kuitenkin YouTube:n kautta .
Hän on vieraillut sekä Ellen DeGeneresin , Paul O'Gradyn ja Oprah Winfreyn ohjelmissa .
Hänellä on levytyssopimus ruotsalaisen Ten Songs Productions -levy-yhtiön kanssa ja julkaisi 2. toukokuuta 2008 debyyttialbuminsa " Charice " .
Jake on esiintynyt yhdessä Celine Dionin kanssa New Yorkissa Madison Square Gardenissa .
Hän on myös näytellyt Sunshine Corazonia televisiosarjassa " Glee " .
Jakella on äiti Raquel ja veli Carl .
Pempengcon isä Ricky tapettiin jääpiikillä Zyruksen ollessa teini .
Kesäkuussa 2012 Pempengco tuli ulos kaapista Boy Abundan haastattelussa ja kertoi olleensa aikoinaan useassa parisuhteessa naispuolisen ihmisen kanssa .
Toisessa haastattelussa hän kertoi tienneensä seksuaalisesta suuntautumisestaan jo viisivuotiaana .
Jake seurusteli filippiiniläisen Alyssa Quijanon kanssa , joka on myös laulaja .
Pari erosi huhtikuussa 2017 .
Kesällä 2017 Pempengco kertoi olevansa trans ja paljasti käyttävänsä nykyään nimeä Jake Zyrus sekä julkisuudessa että siviilissä .
Hän kertoi myös poistattaneensa rintansa ja aloittaneensa testosteronihoidot .
