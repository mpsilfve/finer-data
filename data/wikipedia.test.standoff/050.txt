Kruunupyy
Kruunupyy on Suomen kunta , joka sijaitsee Pohjanmaan maakunnassa .
Kunnassa asuu 6\_552 ihmistä , ja sen pinta-ala on 752,65 km2 , josta 0,94 km2 on merialueita ja 38,85 km2 sisävesiä .
Väestötiheys on 9,19 asukasta / km2 .
Kruunupyyn naapurikunnat ovat Evijärvi , Kaustinen , Kokkola , Luoto , Pedersören kunta ja Veteli .
Kunta on kaksikielinen : 83 prosenttia asukkaista puhuu ruotsia ja 16 prosenttia suomea .
Nykyinen Kruunupyy on muodostunut 1. tammikuuta 1969 , kun Kruunupyyhyn liitettiin Teerijärven ja Alavetelin kunnat .
Kunnassa toimii Kokkola-Pietarsaaren lentoasema .
Kruunupyyn pitäjän katsotaan syntyneen 22. elokuuta 1607 , jolloin kuningas Kaarle IX antoi Påraksen kappelin piiriin kuuluville miehille asiaa koskevan kuulutuksen .
Pitäjän nimi muistutti Kaarlen samana vuonna pidetyistä kruunajaisista .
Päivää aikaisemmin Kaarle oli nimittänyt Kokkolasta kotoisin olevan papin Mårten Jacobin Kruunupyyn kirkkoherraksi .
Kunnalle vahvistettiin uusi vaakuna 14. kesäkuuta 1974 kuntaliitoksen jälkeen , jossa Alaveteli ja Teerijärvi yhdistyivät Kruunupyyn kanssa 1969 .
Uuden vaakunan aihe on saatu kolmesta aiemmasta kunnanvaakunasta : aurankärki Alavetelin , apilaristi Teerijärven ja kruunu Kruunupyyn vaakunasta .
Uuden vaakunan myötä 15. helmikuuta 1955 vahvistettu Kruunupyyn aikaisempi kunnanvaakuna muuttui epäviralliseksi kotiseutuvaakunaksi .
Alaveteli ( Nedervetil ) , Bråtö , Hopsala , Norrby , Poras ( Påras ) , Söderby , Teerijärvi ( Terjärv ) , Vähätkylät ( Småbönders ) , Ytterbråtö , Överbråtö .
Seuraavassa kuvaajassa on esitetty kunnan väestönkehitys viiden vuoden välein vuodesta 1980 lähtien .
Käytetty aluejako on 1.1.2017 tilanteen mukainen .
