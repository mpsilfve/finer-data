Franz-Peter Tebartz-van Elst
Franz-Peter Tebartz-van Elst ( s. 20. marraskuuta 1959 Kevelaer-Twistringen ) on saksalainen roomalaiskatolinen piispa .
Hänet vihittiin papiksi Münsterin hiippakuntaan 26. toukokuuta 1985 ja nimitettiin sen vihkipiispaksi sekä Girus Tarasiin titulaaripiispaksi 14. marraskuuta 2003 .
Piispaksi vihkiminen seurasi 18. tammikuuta 2004 .
Pääkonsekraattorina toimi Reinhard Lettmann , jota avustivat Werner Thissen ja Alfons Demming .
Tebartz-van Elst sai 28. marraskuuta 2007 nimityksen Limburgin piispaksi , jonka virkaan hänet asetettiin 20. tammikuuta 2008 .
Tebartz-van Elst otettiin Jerusalemin Pyhän Haudan Ritarikuntaan vuonna 2005 .
Tebartz-van Elst on saanut mainetta ylellisestä elämäntyylistään .
Saksassa on paheksuttu piispan virka-asunnon remonttia , jonka kustannukset kuusinkertaistuivat alkuperäisestä 31 miljoonaan euroon .
Asian on ottanut käsittelyyn syyttäjä , ja myös paavi haluaa asiasta selvitystä .
Mennessään Intiaan tapaamaan slummien köyhiä lapsia Tebartz-van Elst lensi ykkösluokassa .
Tyyliä on verrattu siihen , että paavi Franciscus ei asu virka-asunnossa vaan vaatimattomassa majatalossa .
Tebartz-van Elst hyllytettiin virasta 23. lokakuuta toistaiseksi .
Myös hänen eroaan oli vaadittu .
Hän on siirtynyt työskentelemään Vatikaaniin .
Hän ei joudu maksamaan korvauksia rakennustöiden kustannuksista , kuten hiippakunta oli vaatinut .
Päätöksen teki Vatikaani , joka ei vie asiaa kanoniseen oikeuteen .
