Koulutus Suomessa
Koulutus Suomessa koostuu yleissivistävästä ja ammatillisesta koulutuksesta sekä korkeakoulutuksesta , joita täydentävät aikuiskoulutus ja vapaa sivistystyö .
Koulutusjärjestelmän runkona on kaikille pakollinen ja ilmainen yhdeksänvuotinen peruskoulu .
Peruskoulun jälkeisissä opinnoissa voi valita ammatillisen oppilaitoksen tai lukion , joka johtaa korkeakouluihin , joko yliopistoon tai ammattikorkeakouluun .
Suomalaiset ovat hyvin koulutettua kansaa , noin 70 prosenttia on opiskellut peruskoulua pitemmälle ja suhteellisen suuri osa väestöstä saa korkeakoulutuksen .
Suomi on menestynyt perusopetuksen tasoa mittaavissa vertailuissa hyvin .
Nykyisenkaltainen peruskouluun perustuva järjestelmä on ollut käytössä 1970-luvulta asti .
Sitä ennen rinnakkaiskoulujärjestelmässä väestö jakautui kahtia jo noin kymmenvuotiaina , kun vain osa ikäluokasta lähti oppikouluun .
Suomen koulutusjärjestelmä ryhmitellään kolmeen koulutusasteeseen : yhdeksänvuotiseen perusopetukseen ( peruskoulu ) , sen jälkeiseen toisen asteen koulutukseen ( lukio ja ammattikoulut ) ja korkea-asteen koulutukseen ( ammattikorkeakoulut ja yliopistot ) .
Aikuiskoulutusta on tarjolla kaikilla koulutusasteilla .
Kuusivuotiaiden lasten , jotka aloittavat peruskoulun seuraavana vuonna , on vuodesta 2015 alkaen pakko osallistua esiopetukseen .
Sitä ennenkin esiopetukseen osallistui lähes jokainen lapsi .
Peruskoulun luokan- ja aineenopettajat sekä ammatillisen koulutuksen opettajat suorittavat korkeakoulututkinnon lisäksi pedagogisia opintoja .
Myös lastentarhanopettajilla ja esiopetuksen opettajilla on korkeakoulututkinto .
Perusopetuksella tarkoitetaan peruskoulua , eli maksutonta yleissivistävää koulutusta , jota säätelee perusopetuslaki .
Peruskoulu aloitetaan yleensä sinä vuonna , kun lapsi täyttää seitsemän vuotta .
Yhdellä vuodella koulun aloittamisiän muutosta voivat vanhemmat hakea mikäli psykologisten testien perusteella lapsi on jo 6-vuotiaana valmis aloittamaan koulunkäynnin tai tarvitsee vuoden lisäaikaa kypsymiseen .
Peruskoulun suorittaminen kestää normaalisti yhdeksän vuotta .
Peruskoulusta ei saa tutkintoa , mutta se antaa kelpoisuuden hakeutua sen jälkeiseen koulutukseen .
Kaikki Suomen 7–16-vuotiaat ovat lain voimalla oppivelvollisia , mikä velvoittaa heitä osallistumaan peruskoulutukseen tai vanhemmat hoitamaan koulutuksen jollain toisella tapaa .
Jos perusopetuksen oppimäärän suorittaa alle 10 vuodessa , oppivelvollisuus voi päättyä myös siihen .
Vuonna 2014 Suomessa oli 2\_633 peruskoulua , ja niitä kävi yhteensä 542\_900 oppilasta .
Peruskoulun jälkeinen koulutus sisältää lukiokoulutuksen ja ammatillisen koulutuksen ( ammatilliset perustutkinnot , ammatti- ja erikoisammattitutkinnot ) .
Kolmevuotinen lukiokoulutus on yleissivistävää ja valmistaa ylioppilastutkintoon .
Lukion jälkeen opiskelija voi hakea ammatilliseen peruskoulutukseen tai korkea-asteen opintoihin .
Vuonna 2014 Suomessa oli 408 lukiota .
Lukioissa opiskeli ylioppilastutkintoa varten 103\_900 opiskelijaa .
Lukiolaisten määrä on vähentynyt 2000-luvulla .
Ammatillisen perustutkinnon suorittaneella on alan perusammattitaito ja työelämässä tarvittava alan ammatillinen pätevyys .
Tutkinnon laajuus on 120 opintoviikkoa ja opiskeluaika kolme vuotta .
Aikaisemmat opinnot ja työkokemus voivat lyhentää opiskeluaikaa .
Vuonna 2014 ammatillisen tutkinnon suoritti 72\_000 opiskelijaa , joista 53 prosenttia oli naisia .
Ammatillisen tutkinnon suorittajien määrä kasvaa vuosittain .
Eniten opiskelijoita on tekniikan ja liikenteen sekä sosiaali- , terveys- ja liikunnan koulutusaloilla .
Ammatti- ja erikoisammatti­tutkinnot ovat ammatillista lisäkoulutusta .
Ne voidaan suorittaa näyttötutkintoina , ja tutkintoihin järjestetään valmistavaa koulutusta .
Myös kolmevuotisen ammatillisen perustutkinnon suorittanut voi hakea korkeakouluihin mille tahansa alalle .
Yliopistoissa korostuu tieteellinen tutkimus ja siihen perustuva opetus .
Ammattikorkeakoulut tarjoavat käytännönläheistä ja työelämän tarpeita vastaavaa koulutusta .
Yliopistoissa , eli tiede- ja taidekorkeakouluissa , voi suorittaa alempia ja ylempiä korkeakoulututkintoja sekä tieteellisiä jatkotutkintoja , joita ovat lisensiaatin ja tohtorin tutkinnot .
Vuonna 2014 alemman korkeakoulututkinnon aloitti 17\_500 ja ylemmän korkeakoulututkinnon 7\_000 opiskelijaa .
Tohtorintutkinnon aloitti alle 1\_700 opiskelijaa .
Eniten opiskelijoita oli kaupan ja hallinnon alalla sekä humanistisella ja opetusalalla , noin 25 prosenttia kummassakin .
Kolmanneksi eniten opiskelijoita oli tekniikan ja liikenteen alalla , 19 prosenttia .
Ammattikorkeakoulututkinnon suorittaminen kestää 3,5 – 4,5 vuotta .
Ylemmän ammattikorkeakoulututkinnon edellytyksenä on ammattikorkeakoulututkinto tai muu soveltuva tutkinto sekä vähintään kolmen vuoden työkokemus aiemman tutkinnon suorittamisen jälkeen .
Vuoden 2014 alusta voimaan tulleen lain mukaan jokaisella työntekijällä on oikeus saada ammattitaitoaan edistävää koulutusta vähintään kolme päivää vuodessa .
Työnantaja voi saada taloudellista tukea koulutuksen järjestämiseen .
Työttömille työnhakijoille ja työttömyyden uhkaamille henkilöille järjestetään työvoimapoliittista aikuiskoulutusta .
Koulutus tähtää usein ammattitutkintoon tai sen osaan ja siihen sisältyy useimmiten työssä oppimista .
Tutkintoihin tähtäävän koulutuksen ohella Suomessa järjestetään vapaan sivistystyön piiriin kuuluvaa koulutusta esimerkiksi kansanopistoissa ja kansalais- ja työväenopistoissa .
Vapaan sivistystyön opinnot ovat yleissivistäviä , harrastustavoitteisia ja yhteiskunnallisia opintoja .
Se voi muodostua iltaisin muutaman tunnin viikoittain jatkuvista kursseista , tai koko päivän kestävistä lyhytkursseista .
Vapaan sivistystyön tarkoituksena on elinikäisen oppimisen periaatteen pohjalta tukea yksilöiden persoonallisuuden monipuolista kehittymistä ja kykyä toimia yhteisössä sekä edistää kansanvaltaisuuden , tasa-arvon ja monipuolisuuden toteutumista yhteiskunnassa .
Suhteellisen suuri osa väestöstä saa korkeakoulutuksen .
90-luvulla Suomen luvut olivat OECD-vertailussa maailman huippua , mutta 2017 mennessä 55 maata oli ohittanut Suomen tällä mittarilla .
Vuonna 2013 noin 30 prosentilla aikuisista oli joku korkea-asteen tutkinto ja lisäksi 40 prosentilla keskiasteen tutkinto .
Korkeakoulututkintoja on hiukan enemmän naisilla kuin miehillä .
Suomessa korkeakoulutettujen vanhempien lapset päätyvät korkeakoulutukseen kahdeksan kertaa todennäköisemmin kuin kouluttamattomasta perheestä tulevat .
Helsingissä korkeakoulutettujen lapsista 90 prosenttia suoritti keskiasteen , lähes aina lukion , kouluttamattomien lapsista reilu puolet .
Koulutuksen tasoa arvioidaan maailmanlaajuisesti muun muassa PISA-tutkimusten avulla .
Suomi on pärjännyt näissä peruskoulun tasoa mittaavissa tutkimuksissa hyvin .
Sen sijaan yliopistojen tasoa mittaavissa tutkimuksissa sijoitukset eivät ole olleet kovin korkeita .
Helsingin yliopisto ja Aalto-yliopisto ovat yleensä sijoittuneet parhaiten näissä listauksissa .
Suomessa koulutusta arvioi ja valvoo opetus- ja kulttuuriministeriö , mutta varsinaisia ranking-listauksia oppilaitosten ” paremmuudesta ” ei julkaista .
Monet tiedotusvälineet , esimerkiksi televisiokanava MTV3 on julkaissut vuosittain ylioppilastutkintotilastojen perusteella tehtyjä lukiovertailuja .
Useimmissa viestinten tekemissä vertailussa ei oteta huomioon oppilaiden lähtötasoa esimerkiksi sisäänpääsyrajoja painottamalla , joten vertailu ei välttämättä suoraan kerro itse koulutuksen laadusta .
Suomeen koulut tulivat keskiajalla kirkon mukana .
Suomen ensimmäiset koulut olivat Turussa .
Turun tuomiokirkon yhteydessä annettiin koulutusta tuleville papeille 1200-luvulla perustetussa katedraalikoulussa , minkä lisäksi kaupungissa oli dominikaanien ylläpitämä luostarikoulu .
Ensimmäinen lukio perustettiin Turkuun 1630 .
Suomen ensimmäinen yliopisto oli Kuninkaallinen Turun akatemia , joka perustettiin 1640 .
Kansanopetus oli 1800-luvun puoleen väliin kirkon hallinnassa .
Periaatteessa kaikilla vanhemmilla oli velvollisuus opettaa lapsensa lukemaan ja tuntemaan kristinopin alkeet .
Tätä valvottiin 1600-luvun lopulta alkaen kinkereillä , joilla papisto kuulusteli lasten ja aikuisten kristinopin tuntemista .
Vanhempien työtä autettiin kuitenkin kirkon järjestämässä kiertokoulussa , jossa opettaja siirtyi opetuspaikasta toiseen useaan kertaan vuoden aikana .
Kiertävä opettaja mahdollisti oppilaille alkeellisen opiskelumahdollisuuden , kun omalla kylällä tai paikkakunnalla ei ollut mahdollisuutta saada kansakouluopetusta .
Uno Cygnaeus tunnetaan Suomessa kansakoulun isänä .
Hän jätti 1857 senaatille esityksen kansakoulusta , ja hänen ehdotustensa mukaan 1866 annettiin kansakouluasetus .
Asetuksessa säädettiin kunnan järjestämästä , kirkosta erillisestä kansakoululaitoksesta , joka perustui erityisesti sveitsiläisiin esikuviin .
Kansakoulu oli nelivuotinen , ja sellaisen perustaminen oli kunnalle vapaaehtoista .
Kirkollinen kiertokoulu elikin vielä vuosikymmeniä kansakoulun rinnalla .
Vasta vuoden 1898 piirijakoasetus pakotti kunnat perustamaan kansakouluja kaikkiin alueensa asutuskeskuksiin .
Kansakoulun käyminen tuli kuitenkin pakolliseksi vasta vuoden 1921 oppivelvollisuuslain myötä .
Syrjäseuduille myönnettiin pitkät siirtymäajat .
Lapin ja Raja-Karjalan kunnissa etäisimmät kylät saatiin kansakoulujärjestelmään vasta 1950-luvulla .
Kaupungeissa yksityiset ” valmistavat koulut ” kilpailivat alkuopetuksessa kansakoulun kanssa keski- ja yläluokan lapsista aina 1940-luvulle saakka .
Kansakoulu piteni 1950-luvulla kuusivuotiseksi ja lopulta 1960-luvulla kahdeksanvuotiseksi , ja myös oppikoulujärjestelmää uusittiin .
Samalla aloitettiin suunnittelutyö , jonka seurauksena Suomi siirtyi rinnakkaiskoulujärjestelmästä peruskoulujärjestelmään .
Vanha keskikoulu yhdistettiin kansakoulun ylimpiin luokkiin peruskoulun yläasteeksi .
Samalla aiemmin yksityiset tai valtiolliset oppikoulut pääsääntöisesti kunnallistettiin .
Lukiot säilyivät ammattikoulutuksesta erillisenä koulumuotona .
Peruskoulu-uudistus toteutettiin vaiheittain pohjoisesta etelään vuosina 1972–1978 .
Ammatillinen koulutus kasvoi 1960- ja 1970-luvuilla .
1990-luvulla perustettiin ensimmäiset ammattikorkeakoulut .
Koulutukseen liittyvä päätöksenteko oli kirkon käsissä vuoteen 1869 asti .
Silloin perustettiin koulutoimen ylihallitus .
Ammattikasvatushallitus perustettiin 1966 , ja 1991 se yhdistettiin kouluhallituksen kanssa opetushallitukseksi .
Nykyinen perusopetuslaki ja -asetus ovat vuodelta 1998 .
Suomessa tarjotaan kaikille oppilaille , sosiaalisesta asemasta riippumatta , ilmainen lounas koulupäivän aikana .
Näin on tehty vuodesta 1948 .
Kouluruokailu tässä laajuudessa on maailmalla harvinaista .
Koululaisten hammashoidosta tuli lakisääteistä vuonna 1956 .
Nykyisin se on osa kouluterveydenhuoltoa , johon kuuluvat myös koko ikäluokan terveystarkastukset ja terveydenhoitajan avoimet vastaanotot .
Osana oppilashuoltoa ovat myös koulupsykologin palvelut .
Vuodesta 2015 alkaen kuntien suositellaan hankkivan yhden psykologin tuhatta oppilasta kohti .
