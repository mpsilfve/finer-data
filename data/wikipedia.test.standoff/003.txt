Aitotäpläperhoset
Aitotäpläperhoset ( Nymphalinae ) on täpläperhosiin kuuluva , levinneisyydeltään kosmopoliittinen , vajaa 500 perhoslajia kattava päiväperhosten alaheimo .
Aitotäpläperhoset ovat tavallisesti värikkäitä ja voimakaskontrastisia , pieniä tai keskikokoisia päiväperhosia .
Aikuisia perhosia käy usein kukilla imemässä mettä , mutta niille maistuvat myös käyneet hedelmät ja jopa raatojen nesteet .
Taksonomisesti ne ovat hieman hajanainen ryhmä , joiden selkeimmät yhdistävät tuntomerkit ovat toukissa , mutta yhteys erityisesti häiveperhosiin sekä haapa- ja luotsiperhosiin on ollut jossain määrin epäselvä .
Nykyään molekyylibiologinen tutkimus on selventänyt alaheimon osien keskinäisiä suhteita , mutta etenkin pienten sukujen " Kallimoides " , " Vanessula " , " Rhinopalpa " ja " Pycina " yhteys muihin aitotäpläperhossukuihin on edelleen tuntematon .
Maapallon syrjäisillä alueilla tavataan endeemisiä lajeja .
Aitotäpläperhosiin kuuluu runsaasti lajeja maapallon lauhkeilla vyöhykkeillä ja monet niillä elävät lajit ovat aikuistalvehtijoita .
Toukkien iholla on runsaasti sukasia , jotka tekevät niistä saalistajille epämiellyttäviä .
Väritykseltään ne ovat yleensä tummia .
Ruokailu tapahtuu ravintokasvilla useimmiten ryhmissä , joskus yhteisen seitin suojissa .
Ravintokasveja löytyy monista eri kasviheimoista , kuten asterikasveista ja nokkosista .
Alaheimoon kuuluu kuudessa tribuksessa yhteensä noin 500 perhoslajia .
Lajimäärältään suurin suku on verkkoperhoset ( " Melitaea " ) .
