Animals as Leaders
Animals as Leaders on yhdysvaltalaisen kitaristi Tosin Abasin progressivista instrumentaalimetallia soittava yhtye .
Yhtyeeltä on julkaistu neljä täysipitkää albumia .
Yhtyeen musiikki on hyvin kitarapainotteista ja se yhdistelee elektronisen musiikin elementtejä progressiivisen metalliin .
Kitaristit Tosin Abasi ja Javier Reyes soittavat 7- ja 8-kielisillä kitaroilla .
Animals as Leaders perustettiin Washingtonissa vuonna 2008 .
Ennen Animals as Leadersiä kitaristi Tosin Abasi soitti Reflux-nimisessä yhtyeessä .
Prosthetic Records -levy-yhtiö kiinnostui Abasin kitaroinnista ja tarjosi hänelle mahdollisuutta levyttää sooloalbumin .
Abasi kuitenkin kieltäytyi vedoten ajanpuutteeseen omalta yhtyeeltään ja todeten , että albumin nauhoittaminen olisi " omahyväistä ja tarpeetonta " .
Refluxin hajottua ja aloitettuaan opiskelut musiikkikoulussa Abasi kuitenkin muutti mieltään sopimuksesta .
Animals as Leadersin yhtyeen nimeä kantava debyyttialbumi nauhoitettiin vuoden 2008 alkupuolella ja julkaistiin seuraavan vuoden huhtikuussa .
Albumilla Abasi soitti kaikki kitara- ja bassoraidat , joiden lisäksi Periphery-yhtyeen kitaristi Misha ” Bulb ” Mansoor ohjelmoi rummut , syntetisaattorin ja muut efektit .
Abasin vanhojen ystävien , kitaristi Javier Reyesin ja rumpali Navene Koperweisin tuella Animals As Leaders esiintyi vuoden 2009 aikana säännöllisesti ja lähti saman vuoden joulukuussa ensimmäiselle kiertueelleen Veil of Mayan ja Between the Buried and Men kanssa .
Animals as Leaders oli myös mukana muun muassa vuoden 2010 Summer Slaughter -kiertueella .
Yhtye esiintyi Suomessa ensimmäistä kertaa 28. syyskuuta 2011 Helsingin Nosturissa yhdysvaltalaisen death metal -yhtye Between the Buried and Men kanssa .
Animals as Leadersilta julkaisiin toinen albumi vuoden 2011 marraskuussa .
" Weightless " -nimisen pitkäsoiton julkaisupäivä oli 8. marraskuuta .
Isossa-Britanniassa albumi julkaistiin jo 7. marraskuuta ja muualla Euroopassa 4. marraskuuta .
Yhtyeen kolmas albumi The Joy of Motion julkaistiin vuonna 2014 .
