Discogs
Discogs on internetsivusto , tietokanta ja verkkokauppa , jossa on tietoja musiikkijulkaisuista , mukaan lukien kaupalliset , promotionaaliset sekä bootleg-julkaisut , sekä mahdollisuus ostaa ja myydä näitä julkaisuja .
Discogsin palvelimet , jotka ovat discogs.com-domainin alla , ovat Zink Media , Inc. -yrityksen omistamia ja sijaitsevat Portlandissa Oregonin osavaltiossa Yhdysvalloissa .
Discogs on yksi Internetin suurimmasta elektronisen musiikin tietokannoista ja sen arvellaan olevan suurin vinyylijulkaisuja sisältävä tietokanta .
Tietokannassa on yli 8\_900\_000 julkaisua kaikissa tyylilajeissa ja formaateissa .
Se sisältää myös listauksen yli
5\_000\_000:sta artistista ja 1\_000\_000:sta levy-yhtiöstä ja / tai levymerkistä .
Sivulla käy päivittäin noin 480\_000 kävijää ja siellä ostetaan ja myydään vuosittain yli 6\_000\_000 julkaisua .
Discogs.com-domain rekisteröitiin elokuussa 2000 , ja itse sivu avattiin saman vuoden marraskuussa .
Kevin Lewandowski perusti sivuston omaa levykokoelmaansa varten .
Lewandowski toimii ohjelmoijana ja DJ:nä .
Häntä inspiroivat menestyneet yhteisöjen rakentamat sivustot , kuten Slashdot , eBay ja Open Directory Project , ja hän halusi käyttää samaa mallia musiikkidiskografioitten tietokannassa .
Rekisteröityneet käyttäjät voivat lisätä julkaisuja tai päivittää niiden tietoja lomakkeiden avuilla .
Muut käyttäjät antavat ääniä lisäyksille .
Sivuston työntekijät eivät korjaa tietoja .
Käyttäjät voivat laittaa sivustolle myyntiin tietokantaan lisättyjä julkaisuja sekä ostaa niitä toisilta käyttäjiltä .
Käyttäjä voi etsiä sivustolta tarkasti haluamastaan julkaisusta esimerkiksi tietyn painoksen tai erikoisversion ja nähdä kaikki juuri kyseisestä painoksesta myynnissä olevat kopiot .
Ostajien ja myyjien välinen luottamus perustuu käyttäjien toisilleen antamaan palautteeseen samalla tavalla , kuin esimerkiksi eBay:ssa .
Discogsissa voi ostaa ja myydä mitä tahansa tietokannasta löytyvää julkaisua lukuun ottamatta piraattipainoksia ja teemoiltaan yksinomaan kansanryhmää vastaan kiihottavia julkaisuja , joiden myyntiin laittaminen on kielletty .
