Taikapiiri ( pelitutkimus )
Taikapiiri on pelitutkimuksen käsite , jonka loi Johan Huizinga kirjassaan " Leikkivä ihminen " .
Käsitteen idea on , että kun peli alkaa , syntyy erityinen tila .
Käsite erottaa pelaamisen muusta arjesta erilliseksi hetkeksi , joka antaa sille erityisen aseman ja selittää pelaamisen merkitystä elämässämme .
Käsite myös kattaa kaikki eri pelityypit , minkä vuoksi voidaan puhua peleihin yleisesti soveltuvasta teoriasta .
Taikapiiri on myös vertauskuva , joka tiivistää monimutkaisen kokonaisuuden .
Taikapiiri-käsitteellä on tämän takia merkittävä asema pelitutkimuksessa .
Taikapiiriä on tutkittu viime vuosina paljon , ja käsite on kohdannut myös kritiikkiä .
Ensimmäinen käsitettä ” taikapiiri ” käyttänyt on tanskalainen peleistä ja leikeistä laajalti tutkimusta tehnyt tutkija Johan Huizinga 1900-luvun alkupuolella .
Hänen määritelmänsä mukaan taikapiiri on tiettyjen sääntöjen mukaan näytelty tilapäinen mielikuvitusmaailma oikean todellisuuden sisällä .
Käsitteen ideana on , että peli ja leikki eroavat oleellisesti muusta sosiaalisesta toiminnastamme .
Huizinga rinnastaa pelit ja rituaalit , ja toteaa , että ne ovat olleet olemassa niin kauan kuin nykyihminenkin .
Huizinga näkee taikapiirin nimenomaan leikin käsitteenä .
Virtuaalisiin peleihin käsitteen yhdistivät ensimmäisenä Katie Salen ja Eric Zimmerman vuonna 2003 ja samalla muuttivat käsitteen merkitystä koskemaan enemmänkin todellisuuden ja pelikokemuksen erottavaa tekijää .
Kaikilla peleillä on oma pelialueensa , joko fyysinen tai virtuaalinen .
Esimerkiksi lautapeleillä ja jalkapallolla on fyysinen pelialue , kun taas esimerkiksi konsolipeleillä ja roolipeleillä tämä fyysinen taikapiiri rikkoutuu , jolloin muodostuu virtuaalinen pelialue .
Leikin tapaan taikapiirin voi kuvata näkymättömänä esirippuna .
Kun pelaaja aloittaa pelaamisen , näkymätön esirippu laskeutuu ja pelaaja ikään kuin siirtyy toiseen todellisuuteen .
Kun peli lopetetaan , esirippu nousee ja pelaaja palaa takaisin todellisuuteen .
Salenin ja Zimmermanin määritelmän mukaan taikapiirissä siis joko ollaan tai ei olla sisällä .
Ei ole olemassa mitään välimuotoa .
Taikapiiri eroaa esimerkiksi immersiosta siten , että vaikka pelatessa uppoudutaankin kokonaan toiseen maailmaan samoin tavoin kuin immersiossa , taikapiirissä tapahtuu jonkinlaista vuorovaikutusta .
Pelaaja siis itse vaikuttaa kokemukseensa , eikä toimi vain vastaanottajana .
Taikapiiri on olemassa itsenäisenä käsitteenä , erillään normaalielämän paikasta ja ajasta .
Sitä koskevat normaalielämästä poikkeavat säännöt ja siihen liitytään aktiivisesti .
Salen ja Zimmermann kokevat , ettei leikin ja kulttuurin välisellä yhteydellä ole merkitystä .
Taikapiiri erottaa leikin ja pelin , koska leikin ja arjen raja ei ole selkeä .
Pelin ja arjen raja taas on muodollisempi .
Taikapiiriin liitytään pelin alkaessa .
Toisin termein voidaan myös sanoa , että taikapiiri muodostuu pelin alkaessa .
Taikapiirin sisälle muodostuu tilapäinen maailma , jossa pelin säännöt hallitsevat .
Tällöin myös merkityksiä käsitellään eri tavoin .
Taikapiirissä pelaajat omaksuvat pelillisen asenteen .
Taikapiirin merkitystä voi tarkastella esimerkillä , jossa pöydälle levitetty peli voi olla vain koriste .
Tällaisessa tilanteessa pöydällä olevien pelin osien sijainnilla ei ole merkitystä , vaikka jokin osa olisi hukassa tai väärässä paikassa .
Mutta heti kun pelaajat istuvat alas ja alkavat pelata , tulee pelin osien sijainnista merkityksellistä .
Pelaajat keskittyvät peliin , joka välittää heidän keskinäisen vuorovaikutuksensa .
Kun peli on käynnissä , pelaajat noudattavat pelin tarkasti määriteltyjä sääntöjä , eivätkä vain satunnaisesti järjestele pelinappuloita .
Täten voidaan siis sanoa , että peli on eräänlainen sosiaalinen sopimus .
Pelaajien päätös pelata muodostaa tyhjästä pelin kulkua opastavan ja ohjaavan auktoriteetin .
Jos pelaajat eivät kokisi pelin sääntöjä sitoviksi , he olisivat vapaita esimerkiksi huijaamaan tai lähtemään pois kesken pelin .
Taikapiiri antaa siis pelille erityisen merkityksen .
Tärkein näistä merkityksistä on voittoehdot .
Pelin voittamisella ei ole välttämättä mitään merkitystä taikapiirin ulkopuolella , mutta silti pelaajat tähtäävät voittoon .
Osallistumalla peliin pelaajat ovat omaksuneen pelin tuomat olettamukset sekä asetukset esimerkiksi juuri voittoon liittyen .
Taikapiirin käsitettä on kritisoitu monella eri tavalla .
Darryl Woodfordin mukaan ensimmäinen taikapiirin käsitteen kritiikki nousi Edward Castronovan kirjasta " Synthetic Worlds " vuodelta 2005 .
Castronovan mukaan piiri on kalvo , jota ei voi sulkea lopullisesti .
Pelaajat kulkevat kalvon lävitse jatkuvasti , kantaen mukanaan omia asenteita .
Kirja ei kuitenkaan hylkää taikapiirin käsitettä , vaan kutsuu kalvoteoriaa “ melkein-taikapiiriksi ” .
Käsitteen mukaan se erottaa arkimaailman ja pelitilan toisistaan , eikä mikään ulkopuolinen voi vaikuttaa taikapiirin sisällä tapahtuvaan .
Pelaajat tuovat kuitenkin omia tietojaan taikapiirin sisälle , toisin sanoen ulkomaailma vaikuttaa taikapiiriin .
Täten normaalielämästä eroavaa ” erillistä tilaa ” on vaikeampi pitää yllä .
Joshua Fairfield kritisoi taikapiirin käsitettä lakiteknisestä näkökulmasta .
Hänen mukaansa todellisen maailman ja pelitilan erottava taikapiiri ei toimi , koska todellista maailmaa ei voi erottaa virtuaalisesta maailmasta .
Taikapiirin tarkoituksena on suojella ulkomaailman lailta , koska monia pelin sisäisiä tapahtumia voidaan pitää laittomina ulkomaailmassa .
Taikapiiri ei kuitenkaan suojele lailta , koska esimerkiksi " World of Warcraft " -pelin palvelimet ovat maiden sisällä ja täten kansallisten lakien alaisia .
Pelaajien tekemät teot voivat vaikuttaa myös pelien ulkopuolella .
Jos pelaaja esimerkiksi hakkeroi toisen pelaajan tilin ja poistaa hänen avatarinsa , taikapiirin käsitteen mukaan tämä teko ei kosketa ulkomaailman lakeja .
Vaikka teko onkin virtuaalinen , teko on rangaistavissa todellisessa elämässä .
Taikapiirin tulisi myös suojella peliä ulkomaailman rahataloudelta .
Näin ei kuitenkaan ole , koska monet pelit sisältävät niin sanottuja mikromaksuja , jotka perustuvat todelliseen rahaan .
Jesper Juul puolustaa taikapiirin käsitettä , ja sanoo , että kritiikki perustuu usein taikapiirin peruskäsitteen väärinymmärtämiseen .
Zimmerman on itse myöhemmin korostanut , että " Rules of Play " -kirja on kirjoitettu pelisuunnittelijoiden näkökulmasta , eikä koe , että termi on ansainnut kaikkea saamaansa kritiikkiä .
Salen ja Zimmerman ovat kuitenkin osasyyllisiä sekaannuksiin , koska he käyttävät taikapiiristä ilmauksia ” tietty paikka ” ja ” erillinen todellisesta maailmasta ” .
Monien tutkijoiden mukaan sana ” piiri ” ei kuvaa pelitilannetta tarpeeksi hyvin .
Fairfieldin mukaan taikapiiri pitäisi muuttaa ” suostumuksen säännöksi ” , jossa pelitilan erottamisen sijaan pelaajan oma käsitys siitä , mikä on hyväksyttävää pelin sisällä , on tärkeämpää .
Woodford kritisoi Salenin ja Zimmermanin käsitystä taikapiiristä , jonka mukaan taikapiirillä voi olla ” avoimia tai suljettuja yhteyksiä sen kontekstiin ” , toisin sanoen piirin ja ulkomaailman välillä kulkee informaatiota .
Woodfordin mukaan termi on metaforana geometrisestikin mahdoton , sillä piiri ei voi olla avonainen .
Juul ehdottaa taikapiirille toista termiä .
Sen sijaan , että pelitilannetta kutsuttaisiin piiriksi , sitä voitaisiin kutsua “ palapelin palaksi ” .
Kun peli nähdään palapelin palana , niin peli ei välttämättä mahdu annettuun kontekstiin .
Sen sijaan , että keskusteltaisiin siitä , ovatko pelit erillisiä kokemuksia vai ei , voidaan analysoida , miten peli mahtuu kontekstiin .
Garry Crawford kritisoi tätä termiä sanomalla , että vaikka tämä uusi termi on taikapiirin termiä joltain osin parempi , ei välttämättä tarvita uusia konsepteja tai katsoa olemassa olevan tutkimuksen ulkopuolelle .
Woodfordin mielestä taikapiirin käsite ei ole enää relevantti , kun tutkitaan nykypäivän pelejä .
Hän ei ole myöskään ole löytänyt vakuuttavia argumentteja miksi termiä pitäisi käyttää nykypäivänä .
Hänen mukaansa on tärkeää , että teoreettisen taikapiirin käsitteen rajoitusten ei pitäisi antaa rajoittaa pelitutkijoiden työtä .
Tärkeämpää on keskittyä tutkittavien pelien sääntöjen mahdollistamaan todellisen ja virtuaalisen maailman väliseen vuorovaikutukseen .
Juulin mukaan tavanomaisen taikapiirin kritisoinnin sijaan on tärkeämpää siirtyä tutkimaan sitä , miten pelejä pelataan .
