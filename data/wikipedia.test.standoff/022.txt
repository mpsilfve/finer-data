Giovanni Trapattoni
Giovanni Trapattoni ( s. 17. maaliskuuta 1939 Cusano Milanino , Italia ) on italialainen entinen jalkapalloilija ja jalkapallovalmentaja .
Giovanni " Il Trap " Trapattoni vietti pelaajauransa parhaat vuodet AC Milanissa , jota hän edusti 1960- ja 1970-lukujen taitteessa .
Pelipaikaltaan hän oli puolustava keskikenttäpelaaja .
Trapattoni oli pelaajana keskinkertainen pääsarjapelaaja .
Pelaajaurallaan Trapattoni juhli Italian mestaruutta kahteen kertaan sekä Coppa Italian voittoa kerran .
Trapattoni oli pelaavassa kokoonpanossa kahdessa Euroopan Cupin finaalissa .
1963 Milan kukisti SL Benfican 2–1 ja 1969 AFC Ajaxin 4–1 .
Trapattoni pelasi uransa lopulla myös AS Varesen joukkueessa 10 ottelua .
Hän lopetti uransa 33-vuotiaana 1972 .
Trapattoni on hyvin taktinen valmentaja , joka suosii puolustavaa pelityyliä ( " difensivista " ) luovuuden kustannuksella .
Hän usein keskittyy vastustajan vahvuuksien eliminointiin ennemmin kuin oman joukkueen vahvuuksien parantamiseen .
Trapattoni ei ole tuonut jalkapallon taktiikkapuolelle uusia ideoita , mutta hän on tehokas käyttämään parhaalla mahdollisella tavalla olemassa olevia taktiikoita .
Hän aloitti valmentajana AC Milanissa 1974 .
Pesti jäi lyhyeksi ja hän palasi Milaniin 1976 , mutta lopullinen läpilyönti huippuvalmentajien joukkoon tapahtui Juventuksen peräsimessä 1976–1986 .
Kymmenen kauden aikana Trapattoni johdatti Juventuksen kuuden Italian mestaruuden lisäksi menestykseen myös kansainvälisillä kentillä .
Juventuksessa juhlittiin eurooppalaisten cupkilpailuiden voittojen lisäksi myös Intercontinental Cupin voittoa 1985 .
1986 Trapattoni siirtyi takaisin Milanoon , tällä kertaa kuitenkin Internazionalen päävalmentajaksi .
Nerazzurrin peräsimessä Trapattoni juhli liigamestaruuden lisäksi UEFA Cupin voittoa .
1991 Trapattoni palasi Juventukseen , mutta menestys jäi vähäisemmäksi " Vanhan Rouvan " voitettua vain UEFA Cupin 1993 .
Kesällä 1994 Trapattoni siirtyi ensi kerran valmentamaan Italian ulkopuolelle , kun hänestä tuli FC Bayern Münchenin päävalmentaja .
Bayern jäi ilman pokaalia pudoten liigassakin sijalle kuusi ja Trapattoni sai tehdä tilaa kauden päätteeksi SV Werder Bremenissä mainetta niittäneelle Otto Rehhagelille .
Trapattoni palasi Italiaan Cagliari Calcion päävalmentajaksi kaudeksi 1995–1996 ja palasi Bayerniin kesällä 1996 .
Toinen kerta toden sanoi ja Trapattoni pääsi menestyksen makuun myös Saksassa .
Hän johdatti Bayernin Saksan mestariksi 1997 .
Lisäksi hän juhli kahta mestaruutta liigacupissa ja yhtä Saksan cupissa .
Kesällä 1998 Trapattoni teki tilaa Ottmar Hitzfeldille ja palasi Italiaan .
1998–2000 Trapattoni toimi ACF Fiorentinan päävalmentajana luotsaten firenzeläiset Mestarien liigan lohkovaiheeseen .
EM-kisojen 2000 jälkeen Trapattoni nousi Italian maajoukkueen päävalmentajaksi .
Trapattonin johdolla Italia selvisi MM-lopputurnaukseen 2002 .
Kisat olivat kuitenkin pettymys Italialle , kun se putosi 2. kierrokselle häviten Etelä-Korealle 2–1 .
Trapattoni sai maajoukkuevalmentajana ankaraa kritiikkiä huonoista tuloksista ja puolustusvoittoisesta taktiikasta .
EM-kisat 2004 menivät Trapattonin johtamalta Italialta myös penkin alle joukkueen jäätyä alkulohkovaiheeseen .
Trapattoni sai lähteä kisojen jälkeen ja hänen seuraajakseen nimettiin , ironista kyllä , Marcello Lippi , joka on myös puolustustaktiikan kannattaja .
Kesällä 2004 Trapattoni siirtyi SL Benfican päävalmentajaksi .
66-vuotias Trapattoni johdatti Benfican Portugalin mestariksi 11 vuoden tauon jälkeen .
Huolimatta menestyksestä Trapattoni jätti Benfican , koska halusi omien sanojensa mukaan olla lähempänä Pohjois-Italiassa asuvaa perhettään .
Kesällä 2005 hän siirtyi suurella kohulla VfB Stuttgartin päävalmentajaksi .
Puolustustaktiikka ei kuitenkaan tuonut menestystä ja Trapattoni joutui muun muassa tanskalaispelaajien Jon Dahl Tomassonin ja Jesper Grønkjærin kritiikin kohteeksi .
Helmikuussa 2006 Trapattoni sai potkut huonojen esitysten vuoksi .
Kaudella 2006–2007 Trapattoni toimi FC Red Bull Salzburgin managerina ja johdatti yhdessä päävalmentaja Lothar Matthäusin kanssa seuran Itävallan mestaruuteen .
Matthäus sai potkut kauden jälkeen ja 68-vuotias Trapattoni siirtyi päävalmentajaksi apunaan saksalainen Thorsten Fink , joka siirtyi tammikuussa 2008 FC Ingolstadtin peräsimeen .
Helmikuussa 2008 tiedotettiin , että Trapattoni siirtyy kauden 2007–2008 jälkeen FC Red Bull Salzburgista Irlannin maajoukkueen peräsimeen .
Trapattonin johdolla Irlannin maajoukkue esiintyi edukseen MM2010-karsinnoissa .
Irlanti sijoittui lohkossaan toiseksi Italian takana ja selviytyi jatkokarsintaan Ranskaa vastaan , jonka kuitenkin hävisi yhteismaalein 1–2 .
Hyvän menestyksen vuoksi Irlannin liiton luottamus Trapattoniin on säilynyt ja syyskuussa 2009 70-vuotias veteraanivalmentaja allekirjoitti jatkosopimuksen vuoteen 2012 .
Trapattonin johdolla Irlanti eteni EM-kisoihin 2012 ensimmäistä kertaa 24 vuoteen .
Lopputurnaus päättyi kuitenkin jo alkulohkoon Irlannin hävittyä kaikki ottelunsa .
Trapattoni erosi tehvästään 74-vuotiaana syyskuussa 2013 , kun Irlanti menetti lopullisesti mahdollisuutensa selvitä MM-kisoihin 2014 .
