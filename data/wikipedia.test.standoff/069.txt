Moraalinen varustautuminen
Moraalinen varustautuminen , MRA ( ) oli kansainvälinen korkeakirkollinen uskonnollinen järjestö , joka syntyi 1938 pastori Frank N. D. Buchmanin johtamasta Oxfordin ryhmäliikkeestä .
Buchman johti järjestöä 23 vuotta , 1938–1961 .
Alkuun järjestö koostui Buchmanin omista kannattajista , ja nimi oli vain lisäys .
Nimeä käytti ensimmäisenä 1938 H. W. Austin toimittamassaan kirjassa " Moral Rearmament ( The Battle for Peace ) " .
Buchman ja muut Oxfordin ryhmäliikkeen johtajat mieltyivät siihen , ja niin entisestä Oxfordin ryhmäliikkeestä tuli " Moral Re-Armament " eli Moraalinen varustaututuminen .
Järjestö kannusti jäseniään osallistumaan politiikkaan ja yhteiskunnalliseen toimintaan ja keskusteluun .
Varsinkin kylmän sodan aikana sen keskeisiä ajatuksia oli , että maailman muutos lähtee ihmisestä itsestään .
MRA:n jäsenet perustivat Up with People -nimisen kuoron , jonka taustalla on samanniminen järjestö .
MRA rahoitti sitä .
Suomessa MRA oli voimakkaimmin julkisuudessa 1950- ja 1960-luvuilla , ja sen näkyvimpiä edustajia oli Kokoomuksen kansanedustaja Margit Borg-Sundman .
MRA alkoi tuolloin kylmän sodan hengessä vetää jyrkkää rajaa kommunismiin .
MRA:n suomalaisten kannattajien tausta oli kommunisminvastainen ja länsimyön­teinen , he olivat usein talouselämän pii­ristä .
Järjestön uusi englanninkielinen nimi on vuodesta 2001 ollut " Initiatives of Change " .
MRA Initiatives of Change
