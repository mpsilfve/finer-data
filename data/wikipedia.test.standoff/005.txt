Jakub Zbořil
Jakub Zbořil ( s. 21. helmikuuta 1997 Brno , Tšekki ) on tšekkiläinen jääkiekkopuolustaja , joka pelaa NHL-joukkue Boston Bruinsin organisaatiossa .
Hän aloittanee kauden 2017–2018 AHL-joukkue Providence Bruinsissa .
Boston Bruins varasi Zbořilin ensimmäisellä kierroksella 13. pelaajana vuonna .
Elite Prospects -sivuston Curtis Joen mukaan Zbořil on fiksu ja nopeajalkainen kahden suunnan puolustaja , joka pelaa omilla vahvuuksillaan sekä hyökkäys- , puolustus- että keskialueella .
Vaikka hän ei pelaisikaan näkyvästi ja tehokkaasti , Zbořil pyrkii tekemään pienet asiat hyvin ja pelaamaan yksinkertaisesti .
Joen mukaan hän on vahvimmillaan neutraalilla vyöhykkeellä , mutta pystyy muuttamaan pelin suuntaa nopeasti .
Zbořil on myös hyvä sijoittumaan , luistelemaan ja hän on energinen .
Zbořil ei myöskään pelkää laittaa kroppaa likoon .
Joen mukaan hän on myös joukkuepelaaja , jolla on hyvät kädet sekä kova ja tarkka laukaus .
Zbořil mainitaankin Elite Prospectsin analyysin päätteeksi kokonaisvaltaiseksi puolustajaksi , jolla on harvoja heikkouksia .
Hänet mainitaan " low-risk , high-reward " -tyyppiseksi puolustajaksi , jota voi vertailla pelityyliltään Keith Yandleen .
Zbořil on HC Kometa Brnon kasvatti .
Hän oli kaudella 2010–2011 seuran C-nuorten tehokkain puolustaja tehoilla 8+22=30 , joilla Zbořil sijoittui Tšekin C-juniorisarjan puolustajien pistepörssissä kolmanneksi .
Hän voitti sarjan mestaruuden vuosina 2011 ja 2013 .
Omaha Lancers varasi Zbořilin 37. pelaajana USHL:n varaustilaisuudessa 2013 , mutta hän ei kuitenkaan siirtynyt joukkueeseen .
Zbořil jatkoi kaudella 2013–2014 Brnossa , jonka A-nuorten tehokkain puolustaja hän oli tehoilla 5+16=21 .
Zbořil vahvisti myös seuran B-nuoria , joiden sisäisen tehotilaston hän voitti kevään 2014 pudotuspeleissä lukemalla + 8 .
Lokomotiv Jaroslavl varasi Zbořilin 115. pelaajana .
Samana kesänä myös QMJHL-joukkue Saint John Sea Dogs varasi hänet viidentenä pelaajana .
Zbořil siirtyi Sea Dogsiin kaudeksi 2014–2015 ja hän oli 13 osumallaan joukkueen eniten maaleja tehnyt puolustaja .
Tehopisteitä runkosarjassa syntyi 33 .
Zbořil valittiin kauden päätteeksi QMJHL:n tulokkaiden tähdistökentälliseen .
Boston Bruins varasi Zbořilin koko NHL:n varaustilaisuuden 13. pelaajana kesällä .
Jo saman kesän heinäkuussa hän teki kolmivuotisen tulokassopimuksen joukkueen kanssa .
Zbořil siirtyi kaudeksi 2015–2016 vielä Sea Dogsin QMJHL-joukkueen vahvuuteen .
Hän aloitti siellä myös kauden 2016–2017 .
Hän voitti kauden päätteeksi QMJHL:n mestaruuden , President’s Cupin .
Zbořil pelasi alle 20-vuotiaiden MM-kilpailuissa vuosina 2016 ja 2017 .
Vuoden 2016 turnauksessa hänet valittiin Yhdysvaltoja vastaan pelatun puolivälieräottelun päätteeksi Tšekin ottelun parhaaksi pelaajaksi .
Vuoden 2017 turnauksessa Zbořil oli joukkueen paras syöttäjä ja jakoi Tšekin sisäisen pistepörssin voiton Filip Hronekin kanssa .
Zbořil pelasi myös alle 18-vuotiaiden MM-kilpailuissa vuosina 2014 ja 2015 , joista ensimmäinen turnaus päättyi hopeaan .
Vuoden 2015 turnauksessa hänet valittiin Sveitsiä vastaan pelatun alkulohkon ottelun päätteeksi Tšekin ottelun parhaaksi pelaajaksi .
Zbořil pelasi myös Ivan Hlinkan muistoturnauksessa vuosina 2013 ja 2014 voittaen ensimmäisestä turnauksesta pronssia .
Jälkimmäisessä turnauksessa hän oli tehoilla 4+2=6 Tšekin paras maalintekijä Lukáš Jašekin kanssa sekä toiseksi paras pistemies hänen jälkeensä .
Zbořil pelasi myös alle 19-vuotiaiden World Junior A Challengessa vuonna 2013 .
Zbořilin isoveli Adam on jääkiekkohyökkääjä , joka pelaa Slovakian Extraligan HC Nové Zámkyssa .
