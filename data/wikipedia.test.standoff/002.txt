Sakon Yamamoto
Sakon Yamamoto ( s. 9. heinäkuuta 1982 , Toyohashi , Aichi , Japani ) on japanilainen kilpa-autoilija , joka kilpaili F1-sarjassa kolmena kautena 21 osakilpailua saavuttamatta pisteitä .
Yamamoto aloitti autourheilu-uransa kartingissa vuonna 1994 Suzuka Circuit Racing Schoolissa .
Vuonna 2001 Yamamoto siirtyi kartingista F3-autoihin .
Ennen uraansa F1-sarjassa Yamamoto ehti kilpailla kotimaassaan Japanin F3-sarjassa , Formula Nippon ja Super GT -sarjoissa .
F3-autoilla Yamamoto kilpaili Euroopassa Britannian , Saksan ja Formula 3 Euroseries sarjoissa ilman suurta menestystä .
Vuodeksi 2005 Yamamoto nousi Japanin F3-sarjasta kilpailemaan Formula Nippon- ja Super GT-sarjoihin .
Ensikosketuksensa F1-sarjaan Yamamoto sai kaudella 2005 toimiessaan Jordan-tallin kolmantena kuljettajana Japanin GP-viikonloppuna , jolloin hän pääsi ajamaan perjantain harjoituksissa .
Yamamoto oli päässyt jo aikaisemmin kaudella testaamaan Jordanin autoa Silverstonen radalla Englannissa .
Ennen Kautta 2006 Yamamotoa huhuttiin uuden Super Aguri -tallin toiseksi kisakuljettajaksi , sillä uskottiin tallin haluavan kaksi japanilaista kuljettajaa .
Lopulta paikat veivät kuitenkin japanilaiset Takuma Satō ja Yūji Ide .
Jäätyään ilman tallipaikkaa F1-sarjassa , Yamamoto jatkoi alkukauden Formula Nipponissa ja Super GT:ssä .
Iden saatua potkut Super Agurilta Kaudella 2006 , Yamamoto nousi tallin varakuljettajaksi ranskalaisen Franck Montagnyn tilalle , joka oli toiminut alkukauden tallin varakuljettajana .
Yamamoto pääsi ajamaan Super Agurin kolmantena kuljettajana perjantain vapaissa harjoituksissa Britannian , Kanadan , Yhdysvaltain ja Ranskan Grand Prix'ssa .
Saksan Grand Prix'sta lähtien Yamamoto toimi Super Agurin toisena kilpakuljettajana .
Talli halusi pysyä kokonaan japanilaisena , joten Yamamoto ja Montagny vaihtoivat paikkoja .
Ajoitus kisakuskiksi siirtymiselle oli hyvä , sillä Super Aguri toi Saksassa radalle uuden SA06 -autonsa , jota Yamamoto oli jo aikaisemmin päässyt testamaan Silvestonessa .
Autosta odotettiin selkeästi nopeampaa , kuin sen edeltäjä SA05 oli ollut .
Yamamoton kilpakuljettajan ura alkoi kuitenkin huonosti , sillä hän joutui keskeyttämään kaksi ensimmäistä kilpailuaan ensimmäisellä kierroksella .
Seitsemästä ajamastaan kilpailusta Yamamoto pääsi kolmesti maalin ollen kahdesti 16. ja kerran 17.
Kaudeksi 2007 Super Aguri luopui kahden japanilaisen ajattamisesta , ja Yamamoton paikan kakkoskuljettajana otti britti Anthony Davidson .
Yamamoto jatkoi kuitenkin tallin toisena testikuskina , muttei päässyt ajamaan perjantain harjoituksissa .
Jäätyään ilman kilpakuljettajan paikkaa F1-sarjassa Yamamoto siirtyi ajamaan GP2-sarjassa BCN Competicion -tallissa .
Hän ehti ajaa sarjassa kauden kuusi ensimmäistä kilpailua , kunnes hänet nostettiin heinäkuussa Spyker-tallin toiseksi kilpakuljettajaksi .
Christijan Albers oli saanut tallista potkut , ja hänet korvasi saksalainen Markus Winkelhock Euroopan GP:ssä , jonka jälkeen Yamamoto tuli hänen tilalleen kauden loppuihin kilpailuihin .
Yamamoto maksoi seitsemästä ajamastaan kilpailusta kaikkiaan viisi miljoonaa dollaria .
MM-pisteitä Yamamoto ei kyennyt saavuttamaan , eikä näin ollen saanut sijoitusta kuljettajien MM-sarjassa .
Hänen kauden paras sijoituksensa oli hänen kotikilpailussaan Japanissa ajama 12. sija , joka on myös hänen uran paras sijoitus .
Kaudella 2008 Yamamoto kilpaili ART Grand Prix -tallissa GP2-sarjassa sen jälkeen , kun Luca Filippi oli saanut potkut ja joutunut jättämään tallin .
Unkarin sprinttikisassa Yamamoto sijoittui neljänneksi , ja saavutti täten ensimmäiset pisteensä missään autourheiluluokassa Japanin ulkopuolella .
Muissa kisoissa Yamamoto ei onnistunut nousemaan pisteille , joten loppupisteissä hän oli kolmen pisteensä turvin 23. Lisäksi Yamamoto osti itselleen paikan yhtenä Renaultin testikuljettajista kaudella 2008 , mutta autoa testaamaan Yamamoto ei kuitenkaan radalla päässyt , vaan hänen työnään olivat vain suoratestit ja näytösajot .
Sakon Yamamoto kilpaili Aasian GP2-sarjassa kaudella 2008-2009 ART-tallin riveissä .
Kauden avauksessa Kiinassa Yamamoto onnistui nousemaan palkintopallille ollen kolmas .
Sarjan loppupisteissä Yamamoto oli yhdeksäs 13 pisteensä turvin .
Varsinaiseen GP2-sarjaan Yamamoto ei kaudella kuitenkaan osallistunut .
Yamamoto kilpaili kaudella myös ADAC GT Masters -sarjassa Team Rosberg -tallissa saavuttaen kauden aikana yhden pisteen ja ollen loppupisteissä jaettu 32 .
Keväällä 2010 Hispania -tallin tallipäällikkö Colin Kolles kertoi tallin hakevan kokenutta kuljettajaa testamaan autoa perjantaisin , koska tallin molemmat kilpakuljettajat olivat tulokkaita , eikä heidän kokemuksestaan ollut Kollesin mukaan riittävästi hyötyä auton kehitystyössä .
Ehdolla testikuskiksi olivat muun muassa Giancarlo Fisichella ja Christian Klien .
Lopulta sekä Klien , että Yamamoto saivat paikat Hispanian testikuskeina .
Testikuskina toimiessaan Yamamoto pääsi ajamaan Bruno Sennan tilalla Turkin GP:n perjantain ensimmäisessä harjoituksessa .
Kilpailemaan Yamamoto pääsi , kun hän korvasi Bruno Sennan Hispania Racing-tallin kisakuskina Britannian GP:ssä .
Sennan hyllytys jäi kuitenkin vain kilpailun mittaiseksi , mutta Saksan GP:stä lähtien Yamamoto korvasi intialaisen Karun Chandhokin .
Monzassa ajetussa Italian GP:ssä Yamamoto törmäsi varikkopysähdykseltä lähtiessään tallinsa mekaanikkoon , ja mekaanikko joutui sairaalahoitoon .
Kyseessä ei kuitenkaan ollut Yamamoton syy , vaan hänet päästettiin liikkeelle ennenaikaisesti .
Singaporen GP:ssä Yamamoton korvasi tallin toinen testikuski itävaltalainen Christian Klien .
Talli ilmoitti syyksi Yamamoton sairastumisen ruokamyrkytykseen , mutta varikkohuhujen mukaan syy Klienin ajattamiseen oli se , ettei Yamamoton maksu tallipaikastaan tullut tallin tilille .
Joidenkin lähteiden mukaan Yamamoton sponsorit maksoivat hänen ajopaikastaan Hispania -tallille 450\_000 dollaria kilpailua kohden .
Kotikilpailussaan Japanin GP:ssä , sekä Korean GP:ssä Yamamoto oli taas mukana kilpailemassa Hispanian autolla .
Kauden kahdessa viimeisessä kilpailussa Yamamoton korvasi kuitenkin jälleen Christian Klien , vaikka Yamamoto oli aikaisemmin vakuuttanut ajavansa koko loppukauden Hispanialla .
Kaikkiaan Yamamoto kilpaili kaudella 2010 seitsemässä osakilpailussa .
Hänen kauden parhaaksi sijoitukseksi jäi hänen Korean GP:ssä ajamansa 15. sija .
Maaliskuussa Virgin nimesi Yamamoton varakuljettajakseen kauden kolmeen ensimmäiseen kisaan .
Toukokuussa uutisoitiin Virginin toisen kisakuljettajan Jérôme d'Ambrosion olleen vaarassa saada potkut , koska hänen sponsorinsa eivät olleet maksaneet tallille sovittuja rahoja .
Yamamotoa pidettiin yhdessä tallin toisen varakuljettajan Robert Wickensin ohella vaihtoehtona d'Ambrosion mahdolliseksi korvaajaksi .
Talli kuitenkin kiisti nopesti d'Ambrosion mahdolliset potkut .
Vuonna 2012 Yamamoton oli tarkoitus kilpailla uudessa intialaisessa i1 Super Series -sarjassa kansainvälisenä kuljettajana .
Vietettyään muutaman vuoden hiljaiseloa poissa moottoriradoilta , Yamamoto palasi Formula E -sarjaan kaudeksi 2014-2015 AmlinAguri -tallissa .
Hän osallistui kahteen kilpailuun jääden kuitenkin molemmissa pistesijojen ulkopuolelle .
