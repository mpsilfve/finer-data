Eric Whitacre
Eric Whitacre ( s. 2. tammikuuta 1970 ) on yhdysvaltalainen säveltäjä ja kuoron- ja orkesterinjohtaja .
Hänen kuoroalbuminsa " Cloudburst " oli ehdolla vuoden 2007 parhaan kuoroesityksen Grammyn voittajaksi ; ja 2012 hänen albuminsa " Light & Gold " voitti parhaan kuoroesityksen Grammyn .
Whitacre tunnetaan myös " Virtual Choir " -projekteistaan , joissa hän kokoaa laulajia ympäri maailman online-kuoroon laulamaan hänen teoksiaan .
Eric Whitacre syntyi Renossa , Nevadassa ja opetteli pianon soittoa epäsäännöllisesti lapsuudessaan .
Koulussa hän liittyi soittokuntaan ja soitti myös techno-pop -yhtyeessä unelmoiden rokkitähden urasta .
Whitacre ei saanut muodollista opetusta musiikissa eikä osannut lukea nuotteja ennen kuin hän 18-vuotiaana liittyi yliopistossaan kuoroon .
Hän kertoo , että Mozartin " Requiemin " laulaminen kuorossa muutti hänen elämänsä .
20-vuotiaana hän sai valmiiksi ensimmäisen kuoroteoksensa nimeltään " Go , Lovely Rose " , jonka hän sävelsi lahjaksi hänen yliopistonsa kuoronohjaajalle .
Tämä ja kaksi muuta teosta julkaistiin " Three Flower Songs " -nimen alla .
Whitacre suoritti musiikin kandidaatin tutkinnon Nevadan yliopistosta ja jatkoi opiskelemaan musiikin maisterin tutkintoa arvostettuun Juilliard Schooliin New Yorkiin .
Hän opiskeli säveltämistä John Coriglianon ja David Diamondin johdolla ja valmistui vuonna 1997 .
23-vuotiaana hän sävelsi ensimmäisen teoksensa puupuhallinorkesterille nimeltään " Ghost Train " jota on nyt äänitetty yli 40 kertaa .
Juilliardista valmistumisen jälkeen ja " Ghost Trainin " saaman suosion saattelemana hän muutti Los Angelesiin ja päätti alkaa täyspäiväiseksi säveltäjäksi .
Eric Whitacren albumi " Light & Gold " voitti Grammyn vuonna 2012 ja siitä tuli klassisen musiikin listaykkönen USA:ssa ja Britanniassa viikon sisällä julkaisustaan .
Whitacren toinen albumi , " Water Night " julkaistiin vuonna 2012 ja siihen sisältyy esityksiä hänen omalta kuoroltaan ( Eric Whitacre Singers ) , Lontoon sinfoniaorkesterilta , Julian Lloyd Webberiltä ja Hila Plitmannilta .
Whitacre on säveltänyt musiikkia mm. Lontoon sinfoniaorkesterille , Tallis Scholarsille , King's Singersille ja Minnesotan orkesterille .
Hän on työskennellyt myös elokuvasäveltäjä Hans Zimmerin kanssa elokuvassa , jossa Whitacre auttoi kuoropainotteisissa kappaleissa .
Whitacre on puhunut TED-konferenssissa virtuaalikuoroprojektistaan .
Eric Whitacre on voittanut palkintoja Barlowin kansainvälisestä sävellyskilpailusta , American Choral Directors Associationilta , American Composers Forumilta ja vuonna 2001 hänestä tuli kaikkien aikojen nuorin Raymond W. Brock Commission -palkinnon saanut säveltäjä .
Vuonna 2007 hän sai albumillaan " Cloudburst and Other Choral Works " Grammy-ehdokkuuden .
Vuonna 2012 Eric Whitacren albumi " Light & Gold " voitti Grammy-palkinnon .
