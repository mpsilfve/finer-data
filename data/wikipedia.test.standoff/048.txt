Pekka Neittaanmäki
Pekka Juhani Neittaanmäki ( s. 14. huhtikuuta 1951 Saarijärvi ) on informaatioteknologian tiedekunnan dekaani Jyväskylän yliopistossa .
Koulutukseltaan Neittaanmäki on filosofian tohtori .
Neittaanmäen ohjauksessa on 6.4.2017 mennessä valmistunut 100 tohtoria , mikä tekee hänet yhdeksi matematiikan historian menestyksekkäimmistä väitöskirjaohjaajista .
Hänen tutkimuksellisiin kiinnostuksenkohteisiinsa kuuluvat tällähetkellä muun muassa digitaaliset palvelut , digitaalinen alustatalous , tiedonlouhinta , informaatioteknologian teollisuussovellukset ja signaalianalyysi .
Neittaanmäki kirjoitti ylioppilaaksi Saarijärven lukiosta vuonna 1970 .
Hän valmistui maisteriksi Jyväskylän yliopistosta 1973 , filosofian lisensiaatiksi 1976 ja filosofian tohtoriksi 1978 .
Vuosina 1980–1999 Neittaanmäki toimi lyhyitä aikoja vierailevana tutkijana useissa eurooppalaisissa , amerikkalaisissa ja japanilaisissa yliopistoissa , kuten Bonnin yliopistossa ( 1978–1979 ) ja Hampurin yliopistossa ( kevät 1986 ) .
Neittaanmäki toimi apulaisprofessorina Lappeenrannan teknillisessä yliopistossa ( 1982–1985 ) ja Jyväskylän yliopistossa ( 1986–1988 ) .
Tietotekniikan professorina Jyväskylän yliopistossa Neittaanmäki on toiminut vuodesta 1988 alkaen .
Agora Centerin johtajana hän toimi vuosina 2000–2009 .
Informaatioteknologian tiedekunnan dekaanina Neittaanmäki aloitti vuonna 2010 .
Neittaanmäki toimii vierailevana professorina Tokion teknillisessä yliopistossa ( vuodesta 2008 ) ja avustavana professorina Houstonin yliopistossa ( vuodesta 2000 ) .
Hän on myös jäsen lukuisissa akatemioissa , kuten Suomen Tiedeakatemiassa , yhdistyksissä ja organisaatioissa .
Neittaanmäelle myönnettiin kunniatohtorin arvo Pietarin valtionyliopistossa vuonna 2010 ja kesäkuussa 2011 kultainen Leonhard Euler -mitali palkintona elämäntyöstä laskennallisten tieteiden alalla .
Osittaisdifferentiaaliyhtälöt ( Partial differential equation ) Optimointi ja optimaalinen ohjaus ( Calculus of variations and optimal control ; optimization ) Numeerinen analyysi ( Numerical analysis ) Signaali ja kuva-analyysi ( Signal and image analysis ) Mekaniikka ( Mechanics )
Lisäksi Neittaanmäki on toimittanut yli 30 kirjaa sekä julkaissut noin 300 tieteellistä artikkelia ja konferenssijulkaisua .
Kaikki julkaisut löytyvät Jyväskylän yliopiston sivuilta .
Neittaanmäki harrastaa muun muassa tiedepolitiikkaa , kansainvälisiä asioita sekä kuntoilua , kuten hiihtoa ja lenkkeilyä .
