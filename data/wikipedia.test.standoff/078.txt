God Save the Queen ( Sex Pistolsin kappale )
God Save the Queen on yksi brittiläisen punk-yhtyeen , Sex Pistolsin tunnetuimpia kappaleita .
Se sai paljon kuuluisuutta , koska sen sanoitus pilkkaa Ison-Britannian ja Pohjois-Irlannin yhdistyneen kuningaskunnan kuningasperhettä .
Sex Pistolsin laulajan Johnny Rottenin sanoittama kappale aiheuttikin bändissä sisäistä kinaa muiden yhtyeen jäsenten ja basisti Glen Matlockin välille .
Matlock ei halunnut kappaletta julkaistavan perustellen tätä sillä , että hänen äitinsä ei pitänyt sen sanoituksesta .
Kappaleen nimi oli alun perin " No Future " , mutta Rotten muutti sen sittemmin provosoivammaksi , aikaisempi versio on julkaistu yhtyeen bootlegalbumilla " Spunk " .
Kyseinen kappale herätti aikanaan paljon vihamielisyyttä englantilaisissa , joille kuningasperhe oli erittäin tärkeä , ja samanniminen kappale on Yhdistyneen kuningaskunnan ja Pohjois-Irlannin kansallislaulu .
" God Save the Queen " -single julkaistiin 27. toukokuuta , 1977 .
Kappale on julkaistu myös samana vuonna yhtyeen ainoalla " virallisella " albumilla " Never Mind the Bollocks , Here's the Sex Pistols " .
Kappaletta olivat tekemässä Johnny Rotten , Paul Cook ja Steve Jones .
Alun perin Sid Vicious soitti bassoraidan , mutta se poistettiin lopullisesta miksauksesta ja tilalle lisättiin Jonesin basso .
