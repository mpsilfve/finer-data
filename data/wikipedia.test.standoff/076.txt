Philosophia perennis
Philosophia perennis ( lat .
, ” pysyvä / ikuinen filosofia ” ; myös " philosophia perennis et universalis " ) eli perenniaalinen filosofia on ajatus siitä , että tietyt filosofiset ajatukset toistuvat historiassa aikakaudesta ja kulttuurista riippumatta .
Ajatuksen mukaan on olemassa tiettyjä universaaleja ja ikuisia totuuksia , jotka koskevat esimerkiksi todellisuuden luonnetta , ihmisluontoa tai tietoisuutta .
Termi " philosophia perennis " esiintyy ensimmäisen kerran 1500-luvulla Agostino Steucon teoksessa " De perenni philosophia libri X " ( 1540 ) , jossa uusplatonistinen kristillinen filosofia nähdään viisauden huipentumana , jota kohti kaikki muut filosofiset suuntaukset osoittavat tavalla tai toisella .
Steucon mukaan ihmiskunnan hallussa on ollut aina jumalallista alkuperää oleva ikuinen viisaus , joka sisältää mm. todistukset Jumalan olemassaololle , maailman luomiselle ja sielun kuolemattomuudelle .
Kreikkalaiset olivat saaneet tämän filosofian juutalaisilta , egyptiläisiltä ja muilta kansoilta , ja kreikkalaisilta se oli välittynyt edelleen kristilliseen skolastiikkaan .
Myöhemmin ajatuksen omaksui saksalainen matemaatikko ja filosofi Gottfried Leibniz , joka käytti sitä tarkoittamaan yleistä , ikuista filosofiaa , joka on kaikkien uskontojen ja erityisesti niiden sisällä vaikuttavien mystillisten virtausten taustalla .
Termin popularisoi myöhemmin Aldous Huxley teoksessaan " The Perennial Philosophy " ( 1945 ) .
Huxleyn mukaan " philosophia perennis " on metafysiikkaa , joka tunnistaa jumalallisen todellisuuden ; psykologiaa , joka löytää sielusta jotain yhteistä jumalallisen kanssa ; ja etiikkaa , jonka mukaan ihmisen lopullinen päämäärä liittyy tietoon läsnä olevasta ja transsendentistä olemassaolon perustasta .
Huxleyn mukaan sen jäänteitä voidaan löytää primitiivisten kansojen taruista joka puolelta maailmaa , ja sen kehittyneempiä muotoja voidaan löytää kaikista korkeammista uskonnoista .
" Philosophia perennis " on ollut keskeinen käsite traditionalistiselle koulukunnalle , ja näkyy muun muassa René Guénonin , Frithjof Schuonin ja Ananda Coomaraswamyn ajattelussa .
Nykyisin termiä käyttävät erityisesti uustomistiset filosofit .
Esimerkiksi Frederick Coplestonin mukaan " philosophia perennis " , jos on yleensäkään olemassa , ilmenee muun muassa Platonin , Aristoteleen ja Tuomas Akvinolaisen muodostamassa filosofisten perinteiden ketjussa .
Coplestonin mukaan tämä ei kuitenkaan tarkoita sitä , että tällainen ikuinen filosofia tulisi käsittää staattiseksi joukoksi oppeja tai periaatteita , eikä sitä , ettei nykyaikaisesta filosofiasta voisi oppia jotain joillakin aloilla , kuten luonnonfilosofiassa ja estetiikassa .
Hindulaisuuden uudistusliikkeen " Sanatana Dharma " -käsitteen on nähty vastaavan " philosophia perennistä " .
