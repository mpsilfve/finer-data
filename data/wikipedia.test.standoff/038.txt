Sivar Ahlrud
Sivar Ahlrud on yhteiskäytössä oleva taiteilijanimi kirjailijoille Ivar Ahlstedt ja Sid Roland Rommerud .
Sivar Ahlrud on yhdistelmä kummankin etu- ja sukunimistä .
Sivar Ahlrudina he kirjoittivat nuorisokirjoja , kuten " Etsiväkaksoset " -sarjaa ( " Tvillingdetektiverna " ) vuosina 1944–1974 , sekä muutamia muita teoksia .
Etsiväkaksoset-sarjaa ilmestyi ruotsiksi 38 osaa .
Samaa taiteilijanimeä käyttivät 1980-luvulla myös Börje Isakson , George Johansson ja Dag E. Hogsten jatkaessaan " Etsiväkaksosten " kirjoittamista muutaman kirjan verran .
Joissakin " Etsiväkaksoset " -kirjoissa Sivar Ahlrud esiintyy omana fiktiivisenä itsenään , joka kuten Arthur Conan Doylen Dr. Watson , kirjasi muistiin tapahtumia , tai nuorisokirjojen parista vastaavana esimerkkinä Alfred Hitchcockin esiintyminen Kolme etsivää -sarjassa .
Etsiväkaksoset Klas ja Göran sekä heidän serkkunsa Hubert " Hubbe " seikkailevat tässä kirjasarjassa .
Klas ja Göran ovat innokkaita etsiviä , jotka selviytyvät miltei kaikesta .
Yleensä he liikkuvat Vindselessä ja Tukholmassa .
He ovat samannäköisiä ja käyttävät sitä hyödyksi vaikkapa kujeillessaan .
Heidän Hubbe-serkkunsa asuu Tukholmassa ja on vasten tahtoaan mukana etsiväkaksosten puuhissa .
Hubbe on erittäin sivistynyt ja älykäs .
Toisinaan kaksoset kunnioittavat Hubbea ( esimerkiksi kirjassa " Jalkapalloarvoitus " ) .
Kirjassa esiintyy myös Vindselen sanomain toimittaja , joka joskus auttaa kaksosia ja Hubbea .
