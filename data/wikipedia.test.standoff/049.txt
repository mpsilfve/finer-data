Kauneimmat joululaulut
Kauneimmat joululaulut on suomalainen perinteinen joulumusiikkitapahtuma .
Suomen Lähetysseura aloitti Kauneimmat joululaulut -tilaisuudet vuonna 1973 .
Alkuidea oli ” pienen Kauneimmat joululaulut -illan ” järjestäminen .
Lähetysseuran musiikkisihteeri Martti Kauppinen ja kanttori Matti Heroja suunnittelivat tapahtumaa yhdessä .
Seurakunnissa oli jo aiemmin pidetty joululauluiltoja samalla nimellä .
Nyt tilaisuudet saivat valtakunnallisen , lähetystyöhön nivotun luonteen .
Tavoitteena oli , että kaikissa Suomen seurakunnissa järjestettäisiin Kauneimmat joululaulut kirkkovuoden hiljaisimpana sunnuntaina , kolmantena adventtisunnuntaina .
Ohjelman pääsisällöksi tuli seurakunnan yhteislaulu .
Jotta kaikkien olisi helppo osallistua , tapahtumaa varten painettiin erillinen lauluvihko .
Tilaisuudessa kerättiin kolehti lähetystyölle .
Ensimmäisellä kerralla mukaan ilmoittautui 140 seurakuntaa .
Vuonna 2012 Kauneimmat Joululaulut viettivät 40. juhlavuottaan .
Nykyisin Kauneimmat joululaulut -tilaisuuksista on muodostunut seurakuntien suosituin musiikkitapahtuma .
Lähes jokaisen seurakunnan jouluun kuuluu ainakin yksi Kauneimmat joululaulut -tilaisuus , joissakin seurakunnissa joululaulut kaikuvat adventista loppiaiseen .
Vuosittain näihin tilaisuuksiin osallistuu noin miljoona suomalaista .
Perinne on levinnyt myös ulkosuomalaisten keskuuteen .
Esim. vuonna 2004 lauluvihkoja tilattiin Lähetysseurasta yli 40 maahan .
Laulutilaisuuksissa kerätään kolehti Lähetysseuran ulkomaisen työn tukemiseksi .
Vuonna 2012 tilaisuuksissa kerätyillä kolehdeilla tuetaan Aasian lasten lukutaidon edistämistä .
Vuonna 2011 Kauneimmat Joululaulut -tilaisuuksissa kerätyt kolehdit sekä valtakunnallinen joulukeräys tuottivat yhteensä yli miljoona euroa .
Kauneimmat Joululaulut vahvistaa yhteislauluperinnettä , joka on osa suomalaista kulttuuria ja seurakuntaelämää .
Kauneimmat Joululaulut myös vahvistaa kristillistä sanomaa suomalaisessa kulttuurissa .
Kauneimmat Joululaulut -yhteislaulutapahtuma tekee tunnetuksi lähimmäisvastuuta , lähimmäisenrakkautta ja Suomen Lähetysseuran ulkomaantyötä .
Kauneimmat Joululaulut -yhteislaulutapahtuma on osallistujamäärältään ja konseptiltaan kansainvälisesti ainutlaatuinen kirkkojen jouluperinteiden joukossa .
Alun perin ” adventin ajan hiljaista kirkkoelämää ” rikastuttamaan luodun onnistuneen laulutapahtumaperinteen takana on konseptin toteuttavia osapuolia palkitseva yhteistyö : Suomen Lähetysseura suunnittelee ja toteuttaa Kauneimmat Joululaulut -materiaalin erilaisine toteuttamismahdollisuuksineen ja toimittaa lauluvihkot ilmaiseksi seurakuntien käyttöön .
Yhteislaulutilaisuuksien järjestämisestä puolestaan vastaavat seurakunnat .
Seurakunnat keräävät tilaisuudessa kolehdin Suomen Lähetysseuran ulkomaantyöhön tukemalla seuran joulukeräystä tai osoittamalla tukensa oman seurakunnan nimikkotyön kautta Lähetysseuran ulkomaantyölle .
Kolehdin tuotolla saadaan muutosta aikaan kehitysmaiden kaikkein köyhimpien ihmisten elinolosuhteissa .
Joululauluja laulamalla toteutetaan seurakuntien lähetystyötä : poistamalla köyhyyttä , välittämällä kristillistä sanomaa ja vaikuttamalla yhteiskunnallisesti ihmisarvoisen elämän ja oikeudenmukaisuuden puolesta parannetaan yksilöiden ja yhteisöjen elämää maailman köyhimpien keskuudessa .
Kauneimmat Joululaulut -kampanjassa on jo useamman vuoden tarjottu ihmisille mahdollisuutta äänestää Kauneinta joululauluaan ja näin vaikuttaa seuraavan joulun Kauneimmat Joululaulut -vihon sisältöön .
Vuoden 2011 Kauneimmaksi joululauluksi äänestettiin Kassu Halosen säveltämä ja Vexi Salmen sanoittama Sydämeeni joulun teen .
Äänestykseen osallistui lähes 3\_000 suomalaista .
Jouluna 2011 toiseksi suosituin laulu oli Varpunen jouluaamuna ja kolmannelle sijalle äänestettiin Sylvian joululaulu .
