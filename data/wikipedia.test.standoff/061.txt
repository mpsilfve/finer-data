Lapinkynsimö
Lapinkynsimö ( " Draba lactea " , myös " D. wahlenbergii " ) on pohjoisen pallonpuoliskon arktisten alueiden pienikokoinen ristikukkainen kasvi .
Suomessa lapinkynsimö on harvinainen ja luokiteltu vaarantuneeksi lajiksi .
Löyhästi mätästävä , monivuotinen lapinkynsimö kasvaa 5–10 cm korkeaksi .
Ohut , haaraton varsi on kalju , vihreä ja tavallisesti lehdetön .
Ruusukelehdet ovat noin senttimetrin pituisia , suipohkoja ja ehytlaitaisia .
Lehdissä on hapsikarvojen lisäksi tähti- ja hankakarvoja .
Hyvin pienet kukat ovat valkoisia ja sijaitsevat varren latvassa .
Lapinkynsimö kukkii Suomessa kesä-heinäkuussa .
Siemenet kypsyvät suikeissa , kaljuissa ja 5–7 cm pitkissä liduissa .
Lapinkynsimö muistuttaa läheisesti tunturikynsimöä ( " D. fladnizensis " ) .
Suomessa lajista tunnetaan risteymiä kalliokynsimön ( " D. norvegica " ) ja lumikynsimön ( " D. nivalis " ) kanssa .
Lapinkynsimö on pohjoisen tundran ja vuoristojen kasvilaji .
Sitä tavataan Pohjois-Norjan , -Ruotsin ja -Suomen korkeimmilta tunturialueilta , Pohjois-Venäjän ja -Siperian tundravyöhykkeeltä , Alaskasta , Kalliovuorilta ja Pohjois-Kanadan arktiselta vyöhykkeeltä .
Lajia tavataan yleisesti myös Grönlannissa ja Huippuvuorilla .
Suomessa lapinkynsimöä on tavattu ainoastaan Enontekiöllä Kilpisjärven alueella viideltä suurtunturilta .
Useat lajista tehdyt havainnot ovat kuitenkin varsin vanhoja .
Suomessa laji löydettiin ensimmäisen kerran vuonna 1910 .
Lapinkynsimö on kalkinsuosija .
Suomessa se viihtyy tunturien ajoittain kosteilla kalliopengermillä ja lumenviipymäpaikkojen liepeillä ala- ja keskipaljakalla korkeimmillaan 1000 metrin korkeudella .
