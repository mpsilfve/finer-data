Audi S -mallit
Audi S -mallit ovat urheilullisia versioita saksalaisen Audi AG:n valmistamista autoista .
S-merkinnällä viitataan saksan ja englannin kielen sanaan Sport ( suom. urheilu ) .
S-versioiden tarjonta on viime vuosina laajentunut kattamaan valmistajan useimmat mallisarjat .
S-mallit eroavat tavanomaisemmista A-malleista mm. moottoreiden , jousituksen , jarrujen , sisustuksen ja korin muotoilun osalta .
S-sarjan suunnittelufilosofia pyrkii yhdistämään tehokkaiden moottorien tarjoaman suorituskyvyn , mukavuuden ja nelivetoon perustuvan ajamisen helppouden .
S-sarjan Audeja ei tule sekoittaa urheiluautoiksi luettaviin RS-Audeihin eikä A-sarjan autoihin varustelupaketteina tarjottaviin S-line-malleihin .
Toisin kuin RS-mallit , Audin S-autot valmistetaan samoilla tuotantolinjoilla A-mallien kanssa .
Audin S-autojen historian katsotaan alkavan vuodesta 1990 .
Audi 80:n coupé-mallista esiteltiin tällöin nelivetoinen ja 5-sylinterisellä 220-hevosvoimaisella 3B-moottorilla varustettu S2-malliversio .
B-ryhmän ralliauton luokitteluversiona toimineen , normaalia Audi Quattroa lyhyempiakselivälisen Sport Quattron ei katsota tämän artikkelin tarkoittamassa merkityksessä kuuluvan S-Audien ryhmään , vaikka autoon liittyvästä S1-merkinnästä näin voi päätelläkin .
S-mallien moottorit ovat melko korkeaviritteisiä ja mallista riippuen iskutilavuudeltaan 1,8 - 5,2 litraa .
Voimanlähteet jakautuvat edelleen joko 4- tai 5-sylinterisiin rivimoottoreihin ja 6- , 8- , tai 10-sylinterisiin V-moottoreihin .
Näistä 4-6 sylinteriset ovat aina joko turbo- tai kompressoriahdettuja ja 8-sylinteriset joko vapaastihengittäviä tai biturboja .
V10-moottorit ovat aina S-malleissa vapaasti hengittäviä .
Perinteisesti bensiinikäyttöiset S-Audit ovat saaneet vuonna 2012 joukkoonsa ensimmäisen dieselin , SQ5 TDi:n .
S-Audit varustetaan pitkittäismoottorisissa malleissa jatkuvalla Torsen-nelivedoilla ja poikittaismoottorisissa tarpeen mukaan kytkeytyvällä Haldex-nelivedolla .
Molemmista käytetään quattro-markkinointinimeä .
Audin nelivetotekniikan huippua edustavaa mm. RS5-mallissa käytettävää kruununhammaspyörään perustuvaa tasauspyörästöä ei ole ainakaan toistaiseksi tarjolla S-malleihin .
Vaihteistoina on käytetty mallista riippuen joko Audin nykyinen S-mallisto kattaa seuraavat mallit Audi S3 ensiesiteltiin vuonna 1999 .
S3-nimellä on valmistettu kolmen eri mallisukupolven autoja ( 8L , 8P ja 8V ) .
Auton korimalli on 3-ovinen viistoperä , joskin vuosina 2008 - 2012 on tarjolla ollut myös 5-ovinen Sportback .
Kaikille näille on yhteistä mm. Haldex-tyyppinen neliveto , poikittain asennettu nelisylinterinen turboahdettu bensiinimoottori ja vakiovarusteisena vaihteistona kuusiportainen manuaali .
Toisen sukupolven S3 oli tarjolla myös 6-vaihteisella öljykytkimellä varustetulla kaksoiskytkinvaihteistolla .
Kolmannen sukupolven kaksoiskytkinvaihteisto on 6-portainen ja kevyempää kuivakytkintyyppiä , facelitin myötä kaksoiskytkinvaihteisto muuttui 7-portaiseksi ( 2016 ) .
Audi käyttää kaksoiskytkinvaihteistoistaan markkinointinimeä S-tronic .
Teknisesti vaihteisto vastaa VW-konsernin DSG-vaihteistoa .
Vuonna 2012 esitelty kolmannen sukupolven Audi S3 tarjoaa merkin S-malliston korkeimman litratehon : 110 kW / litra .
Nykyiseen mallimerkintälogiikkaan perustuva Audi S4 ensiesiteltiin vuonna 1997 .
Mikäli A6 / 100 -mallistoon kuuluvaa C4-korista nk. Ur-S4-mallia tarkastellaan erikseen , on Audi S4:stä ollut neljä eri mallisukupolvea B5-B8 .
Näistä tosin B7 ei ole aidosti oman sukupolvensa auto , vaan se omaa saman perusrakenteen B6-mallin kanssa .
Korimalleja on kolme : sedan , farmari ( avant ) sekä kangaskattoinen avoauto ( cabriolet ) .
Kaikille näille on ominaista mm. Torsen-tyyppinen neliveto , pitkittäin asennettu moottori ja vakiovarusteisena 6-portainen manuaalivaihteisto .
Automaattivaihteiset autot on varustettu mallisukupolvesta riippuen joko 5- tai 6-portaisella perinteisellä automaatilla tai 7-portaisella S-tronic kaksoiskytkinvaihteistolla .
Audi S4 on tyypillinen esimerkki ympäristönormien tiukentumisesta johtuvasta downsizing-kehityksestä .
B8-sukupolven autoja suunniteltaessa korvattiin aiempi pehmeäkäyntinen V8-moottori uudella kompressoriahdetulla V6-voimanlähteellä .
Auton suorituskyky jopa parani hieman , tosin merkittävämpää oli yhdistelmäkulutuksen 36 % lasku automaattivaihteisen mallin kohdalla ; B7 kulutti 12,3 l / 100 km ja B8 vastaavasti 8,1 L / 100 km .
Walter da Silvan piirtämä Audi S5 on Gran Turismo -tyyppinen auto , joka ensiesiteltiin vuonna 2007 .
S5-mallisto sisältää kolme korimallia : coupé , cabriolet ja sportback ( fastback-tyyppinen viisiovinen luiskaperä ) .
Vuosina 2007 - 2011 valmistetut coupét on varustettu suoraruiskutteisella 4.2 FSi V8 -moottorilla .
Kaikki muut versiot mallivuoteen katsomatta käyttävät hieman pienempitehoista , mutta vastaavan suorituskyvyn ja pienemmän kulutuksen tarjoavaa kompressoriahdettua V6-moottoria .
Keskeisen tekniikkansa auto jakaa B8-mallisukupolven Audi S4:n kanssa .
Audi S5:n moottori on edessä pitkittäin ja sen jatkeena on 6-portainen manuaalivaihteisto tai automaattivaihteisto .
Automaatti on vuosien 2007-2011 coupéissa 6-portainen ja perustuu momentinmuuntimeen .
V6-moottorien yhteydessä oleva 7-portainen automaatti on urheilulliseen autoon sopivampaa kaksoiskytkintyyppiä .
Audi S5:t valmistetaan Saksassa Ingolstadtin ja Neckarsulmin tehtailla .
Audi S6 ensiesiteltiin vuonna 1994 .
Audi S6 on iso , sedanina ja farmarina ( avant ) valmistettava suorituskykyinen auto .
Autosta on valmistettu neljää eri mallisukupolvea .
Näiden aikana se on ollut tarjolla 5- , 8- ja 10-sylinterisillä voimanlähteillä .
Kaikille näille on ominaista mm. Torsen-tyyppinen neliveto ja pitkittäin asennettu moottori .
S6 on ollut tarjolla joko manuaali- tai automaattivaihteisena .
Viimeksi mainitut ovat olleet joko 4- , 5- , 6- tai 8-portaisia perinteisiä automaattivaihteistoja .
Nykyiset kaksoiskytkinautomaattivaihteistot eivät kestä V8 bi-turbon tarjoamaa vääntömomenttia .
Audin S-mallien nimeämiskäytännöt voivat vaikuttaa ensinäkemältä sekavilta .
Nykyiseen nimeämislogiikkaan siirryttiin v. 1997 B5 S4-mallin myötä .
Audi 80 ( B4 ) perustuva S2 ja Audi 100 S4 ( C4 ) muodostavat historiallisen S-malliston .
Kaikkein vanhin on puolestaan B-ryhmän ralliauton luokitteluversio S1 Sport Quattro .
