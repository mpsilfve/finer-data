Runaways ( televisiosarja )
Runaways on yhdysvaltalainen Josh Schwartzin ja Stephanie Savagen luoma Hulu-tilausvideopalvelussa esitettävä televisiosarja , joka perustuu Marvel Comicsin luomaan supersankariryhmään Karkurit .
Sarja sijoittuu Marvel Cinematic Universeen ( MCU ) , jakaen tarinallisen jatkumon sen elokuvien ja muiden televisiosarjojen kanssa .
Sarjan tuottavat ABC Signature Studios , Marvel Television ja Fake Empire Productions , Schwartzin ja Savagen toimiessa sarjan showrunnereina .
Sarjassa Rhenzy Feliz , Lyrica Okano , Virginia Gardner , Ariela Barer , Gregg Sulkin ja Allegra Acosta näyttelevät Karkureiden jäseniä , jotka yhdistävät voimansa pysättääkseen , omien vanhempiensa muodostaman rikollisorganisaation PRIDE , jonka jäseniä näyttelevät Angel Parker , Randy Sands , Annie Wersching , Kip Pardue , Ever Carradine , James Marsters , Brigid Brannagh , Kevin Weisman , Brittany Ishibashi ja James Yaegashi .
Marvel Studios alkoi kehittää " Runaways " -elokuvaa jo toukokuusta 2008 alkaen ennen kuin se hyllytettiin " The Avengersin " tieltä .
Elokuussa 2016 Marvel Television julkisti Hulun tilanneen " Runawaysille " pilottijakson , joka kuvattiin Los Angelesissa helmikuussa 2017 .
Sarja tilattiin virallisesti toukokuussa 2017 .
Ensimmäisen tuotantokauden kolme ensimmäistä jaksoa julkaistiin Hulussa 21. marraskuuta 2017 ja loput jaksot julkaistiin viikottain 9. tammikuuta 2018 asti .
13 jakson mittainen toinen tuotantokausi tilattiin tammikuussa 2018 .
Kuusi erilaiset taustat omaavaa teini-ikäistä yhdistävät voimansa omia rikollisvanhempiaan ja näiden perustamaa PRIDE-organisaatiota vastaan .
Old Lace , Gert Yorkesin geenimanipuloitu " Deinonychus " on toteutettu nukkena .
Marvel Studios palkkasi toukokuussa 2008 Brian K. Vaughanin tekemään käsikirjoitukseen elokuvalle , joka perustuisi Vaughanin luomaan " Runaways " -sarjakuvaan .
Huhtikuussa 2010 Marvel palkkasi Peter Sollettin ohjaamaan elokuvan , ja kuukauden kuluttua Drew Pearce allekirjoitti sopimuksen uuden käsikirjoituksen tekemisestä .
Elokuvan kehitys keskeytettiin lokakuussa , ja Pearce selitti syyskuussa 2013 , että " Runaways " -elokuva hyllytettiin " The Avengersin " tieltä ja että elokuva toteutettaisiin aikaisintaan osana Marvel Cinematic Universen kolmatta vaihetta .
Lokakuussa 2014 , kun Marvel julkisti kolmanneen vaiheen elokuvat , eikä " Runaways " ollut niiden joukossa .
Marvel Studiosin puheenjohtaja Kevin Feige sanoi projektilla olevan ” yhä mahtava käsikirjoitus , joka on tallessa käsikirjoitusholvissamme ...
Se on tulevia elokuvia ja televisiosarjoja koskevissa keskusteluissamme se , josta aina puhumme , koska meillä on siitä selvä luonnos .
[ Mutta ] emme voi tehdä niitä kaikkia .
”
Marvel Television ja ABC Studios odottivat oikeaa showrunneria viemään hahmot televisioon .
Josh Schwartz ja Stephanie Savage ( joiden yhtiöllä Fake Empire Productionsilla oli yleinen sopimus ABC Studiosin kanssa ) ottivat asian puheeksi tapaamisessaan studion kanssa .
Elokuussa 2016 kaksikko keskusteli Marvelin kanssa " Runawaysin " toteuttamisesta televisiosarjana .
Saman kuukauden aikana Marvel Television , ABC Signature Studios , ja Fake Empire Productions julkistivat suoratoistopalvelu Hulun tilanneen sarjalle " Marvel’s Runaways " pilottijakson sekä käsikirjoituksia kokonaisen tuotantokauden verran .
Hulun uskottiin jo " silmäilleen sarjaa tuotettavaksi kokonaisen tuotantokauden verran " .
Schwartz ja Savage käsikirjoittivat pilotin ja toimivat myös sarjan showrunnereina sekä Jeph Loebin ja Jim Choryn ohella vastaavina tuottajina .
Fake Empiren Lis Rowinski toimii sarjan tuottajana , ja Vaughan toimii vastaavana konsulttina .
Vaughan huomatti tästä , että " hän kävi läpi konsultoi hieman prosessin alkuvaiheessa " , mutta tunsi , että sarja ” löysi Josh Schwartzista ja Stephanie Savagesta ihanteelliset ' kasvattivanhemmat ' ...
[ jotka ] rakastavasti sovittivat [ sarjakuvat ] tyylikkääksi draamaksi , joka tuntuu nykyaikaiselta Los Angelesilta .
”
Hän myös ylisti sarjan työryhmää ja käsikirjoittajia ja tunsi , että pilottijakso näytti ” aivan Adrian Alphonan sarjakuvalta ” , taiteilijan , joka teki yhteistyötä Vaughanin kanssa , kun tämä loi hahmot .
Toukokuussa 2017 Hulu tilasi sarjalle kokonaisen tuotantokauden .
Helmikuussa 2017 Marvel julkisti , että Rhenzy Feliz näyttelee Alex Wilderia , Lyrica Okano Nico Minorua , Virginia Gardner Karolina Deania , Ariela Barer Gertrude ” Gert ” Yorkesia , Gregg Sulkin Chase Steinia ja Allegra Acosta Molly Hernandezia , joka perustuu sarjakuvissa esiintyneeseen mutantti Molly Hayesiin .
Pian tämän jälkeen Marvel julkisti myös PRIDE:n jäsenten näyttelijät .
Randy Sands ja Angel Parker näyttelevät Alexin vanhempia Geoffrey ja Catherine Wilderia , Brittany Ishibashi ja James Yaegashi Nicon vanhempia Tina ja Robert Minorua , Kevin Weisman ja Brigid Brannagh Gertin vanhempia Dale ja Stacey Yorkesia , Annie Wersching ja Kip Pardue Karolinan vanhempia Leslie ja Frank Deania sekä James Marsters ja Ever Carradine Chasen vanhempia Victor ja Janet Steinia .
Tina Minorun nimen jakava hahmo esiintyi aiemmin elokuvassa " Doctor Strange " pienessä roolissa yhtenä Mystisen magian mestareista , näyttelijänään Linda Louise Duan .
Tuottajat tunsivat , että heillä oli täysi vapaus luoda erillinen versio hahmosta , koska Duanin version nimi esiintyi ainoastaan lopputeksteissä .
Elokuussa 2017 paljastettiin , että Julian McMahon näyttelee sarjassa salaperäistä Jonahia .
Loeb ylisti Patrick Rushia näyttelijöiden valinnasta , selittäen , että kaikki " Runawaysin " päänäyttelijät olivat tuottajien ensimmäiset vaihtoehdot rooleihin .
Suurinta osaa lapsista näyttelevät ” tuoreet kasvot ” , mikä oli tarkoituksellinen päätös .
8. tammikuuta 2018 Hulu tilasi sarjalle 13 jakson mittaisen toisen tuotantokauden .
Pilottijakson kuvaukset alkoivat Los Angelesissa 11. helmikuuta 2017 ja päättyivät 3. maaliskuuta 2017.
Näyttelijöiden ja työryhmän keskuudessa oli huolia siitä , että tulevat käsikirjoittajien lakko estäisi sarjan tuotannon etenemisen , mutta lakkoa ei tullut , jolloin loput sarjan kuvauksista aloitettiin kesäkuussa , jälleen Los Angelesissa .
Ensimmäisen tuotantokauden tuotanto päättyi 21. lokakuuta .
Toukokuussa 2017 Siddhartha Khosla palkattiin säveltämään sarjan musiikki .
Khosla sanoi , että lauluntekijähistoriansa vuoksi hänen sävellyksiinsä kuuluu ” näiden tarinalaulujen kanssa työskenteleminen sekä niiden kudonta eri jaksojen läpi ” .
Hän kuvaili " Runawaysin " säveltämisetä ” täysin syntetisoiduksi ” , hyödyntäen analogisia syntetisaattoreita 1980-luvulta , erityisesti Roland Juno-60 -syntetisaattoria ja Oberheim Electronicsin malleja .
Khosla vertasi sävellystensä ” vaihtoehtoista tuntumaa ” Depeche Modeen , lisäten ” Siinä on kapinan elementtejä , jotka menevät äänentoistoltaan sellaiseksi mikä on hieman boksin ulkopuolella , ei-perinteistä , tunsin sen olevan sopiva lähestymistapa .
Tuntuu kuin tekisin tästä ohjelmasta taidetta .
”
Alex Patsavas on sarjan musiikin päävastaava , toimittuaan samoissa tehtävissä myös Schwartzin ja Savagen edellisissä sarjoissa .
Loeb vahvisti heinäkuussa 2017 , että sarja sijoittuisi MCU:hun , mutta Kostajien toimet eivät vaikuta sarjan hahmoihin , sanoen esimerkkinä ” Seuraisitko Rautamiestä [ sosiaalisessa mediassa ] vai seuraisitko jotakuta ikäistäsi ?
Se tosiasia , että he ovat löytäneet toisensa ja selvittävät tätä mysteeriä , on tällä hetkellä mistä me huolehdimme , ei se mitä Kapteeni Amerikka tekee .
” Showrunnerit pitivät sarjan yhteyttä MCU:hun " vapauttavana ” , koska se antaa heidän sijoittaa sarja universumiin , jossa supersankarit ja fantasia ovat jo olemassa , eikä siten ole tarpeen tarvitse selittää katsojille .
" Runawaysin " kolme ensimmäistä jaksoa julkaistiin Huluun 21. marraskuuta 2017 , sarjan koostuessa 10 jaksosta .
Loput ensimmäisen tuotantokauden jaksot julkaistiin viikoittain 9. tammikuuta 2018 asti .
