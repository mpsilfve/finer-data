Teuvo , maanteiden kuningas
Teuvo , maanteiden kuningas on Leevi and the Leavings –yhtyeen kappale ja single vuodelta 1988 .
Sen sävelsi ja sanoitti Gösta Sundqvist .
Kappale on julkaistu albumilla " Häntä koipien välissä " .
Kappale kertoo Teuvo-nimisestä miehestä , jonka haaveissa on rallikuninkuus .
Tarina on kuitenkin yhteensopimaton kappaleen nimen kanssa , sillä Teuvon ajotaidot eivät ole kuningas-arvonimen veroiset : Teuvo ajaa kotikylän kadulla katolleen , ja törmää myöhemmin moottoritiellä rekkaan .
Kriitikot ovat kehuneet laulun tarinaa ja sen yksityiskohtia .
Sundqvist on itse sanonut , että hänen ihannevaltiossaan huviajelut loppuisivat ja ” Teuvot ei juhlis siellä .
”
Kappaleessa esitellään kovan onnen sankari Teuvo , jonka haaveissa on rallikuninkuus .
Heti kappaleen alussa tuodaan esille kappaleen sanoitusten ja nimen yhteensovittamattomuus : Teuvon Ford Anglia kääntyy ohjausvirheestä katolleen kotikylän hiekkatiellä , minkä seurauksena Teuvo lentää verissään etulasin läpi ojan pohjalle .
Lyriikkojen koomisuus syntyy yksityiskohtien liioitellun korostamisen lisäksi vastakohtaisuudesta nimen ja sanojen välillä .
Asioiden todellinen luonne paljastuu vastakohtaiseksi laulun nimelle , sillä Teuvon ajotaidot eivät ole kuningas-arvonimen veroiset .
Teuvon ajoharrastus jatkuu epäonnisena , sillä polisii takavarikoi hänen ajokorttinsa ja autonsa rekisterikilvet .
Tästä huolimatta Teuvo elättelee toiveita rallikuskin urasta .
Hän lainaa naapurinsa Ford Sierraa , mutta törmää moottoritiellä rekkaan , oletettavasti kuolettavasti .
Mikko Vuoristo on tutkinut pro gradu -työssään huumorin keinoja Leevi and the Leavingsin kappaleissa .
Hänen tulkintansa mukaan kappaleessa konkretisoituu ” esimerkillisesti groteskille realismille tyypillinen alentaminen , kun Teuvon ajotaidot pilkkaat niin oikeaa kuningasta kuin Teuvoa itseään ” .
Tero Valkosen mukaan kappale on hyvä esimerkki Gösta Sundqvistin sanoituksista , joista ” ei oikein voi päätellä , mikä on lauluntekijän suhde lauluissa kuvattuihin henkilöihin ” .
Valkosen mukaan on mahdotonta sanoa , onko kappale ” tarkoitettu laulun päähenkilön pilkaksi vai onko Teuvon kuvaus sympaattinen ” .
Vuonna 1989 Gösta Sundqvist kommentoi Teuvoon viitaten : Singlen b-puolella julkaistiin " Pimeä tie , mukavaa matkaa " .
Kappaleesta julkaistiin myös toinen singleversio , jonka b-puolena on " Rin Tin Tin " .
Kappaleesta tehtiin musiikkivideo vuonna 1990 .
Viikate on versioinut kappaletta " Melkein vieraissa " -tribuuttialbumilla .
Samoin singlen b-puoli " Pimeä tie , mukavaa matkaa " löytyy albumilta Paula Vesalan ja Olavi Uusivirran versioimana .
Cheek lainaa kappaletta epäsuorasti kappaleessaan " Maanteiden kingi " , jota Tuukka Hämäläinen kutsui huonoksi esimerkiksi hiphopmusiikin piirissä tehtävistä cover-kappaleista .
Ruotsinkielinen Vasas Flora & Fauna -laulajaduo viittaa ” Leevi and the Leavings ” -nimisessä kappaleessaan ” Pimeä tie , mukavaa matkaa ” -kappaleeseen .
" Nuorgamin " diskografia-artikkelissa kappaleen sävellystä kutsuttiin ” Göstan nerokkuuden ytimekkääksi kiteymäksi , jonka kerrostettu sovitus paljastaa yhä edelleen uusia puolia itsestään ” .
Kirjoittaja piti kappaletta oppikirjaesimerkkinä siitä , kuinka ” hyvä tarina myydään yksityiskohdilla ” .
Kappale myös sijoittui kolmanneksi saman julkaisun Leevi and the Leavings Top 40 -listauksessa .
Sitä kutsuttiin ” suomalaiseksi road movieksi ” .
" Soundissa " toimittaja Jarkko Fräntilä on maininnut kappaleen yhtenä esimerkkinä yhtyeen ” ikuisista karaoke- ja yhteislauluklassikoista ” , jotka ovat kuin ” laulun muotoon puettuja mininovelleja ” .
Radio Rockin ” 1000 kaikkien aikojen kovinta rock-biisiä ” -listauksessa kappale sijoittui sijalle 340 .
Kirjoittajan mukaan kappaleessa sävelessä oli kuultavissa The Hooters -yhtyeen vuotta aiemmin julkaistujen kappaleiden ” Satellite ” ja ” Johnny B ” vaikutus .
Kirjoituksessa kuvailtiin , että sanoissa haettiin ” jäynää hirtehistä - lähes kansallissankareiksi kohotettujen suomalaisten rallikuskien innoittamien pienten kyläyhteisöjen jäljittelijäkuljettajien suuntaan ” .
” Teuvo , maanteiden kuningas ” ( 1988 ) on Leevi and the Leavingsin kenties tunnetuin kappale , ja se on menestynyt yhtyeen kappaleista parhaiten erilaisissa äänestyksissä .
Se valittiin yhtyeen ainoana kappaleena Radiomafian top 500 -listalle .
" Rumban " ” Suomirockin parhaat biisit ” -kriitikkoäänestyksessä 1998 se pääsi sijalle 22. – kaiken kaikkiaan listalla oli kahdeksan Leevi and the Leavingsin kappaletta .
" Helsingin Sanomat " järjesti Sata rakkainta suomirockia -äänestyksen lukijoilleen vuonna 2007 .
Leevi and the Leavingsiltä valittiin lopulliselle listalle kahden muun kappaleen lisäksi ” Teuvo , maanteiden kuningas ” , mutta yhtye ei päässyt lopullisessa äänestyksessä kymmenen parhaan joukkoon .
Vuonna 2010 Radio Rockin kuuntelijat äänestivät kappaleen vuoden 1988 kuudenneksi parhaaksi rock-kappaleeksi .
Kouvolan Korvenkylän kesäteatterissa sai ensi-illan " Teuvo ja Paperitaivas − Leevi and the Leavings musikaali " kesällä 2009 .
Näytelmän päähahmo on Teuvo , joka haluaisi rahoittaa kalliin ralliharrastuksensa jollain muulla kuin työllä paperitehtaassa .
Hän iskee silmänsä tehtaan uuteen , rikkaaseen johtajaan , mutta rakennemuutos uhkaa sulkea tehtaan .
Näytelmä perustuu Gösta Sundqvistin musiikkiin , ja sen on käsikirjoittanut Marianne Tikkanen .
