Tammerfors Aftonblad
Tammerfors Aftonblad oli Tampereella vuosina 1882–1972 ilmestynyt ruotsinkielinen sanomalehti .
Vuosina 1894–1897 sen nimenä oli " Tammerfors " , vuosina 1897–1916 " Tammerfors Nyheter " ja vuosina 1899 ja 1916 jonkin aikaa " Tammerfors Annonsblad " .
" Tammerfors Aftonblad " oli Tampereen vähälukuisen ruotsinkielisen väestön paikallinen uutis- ja ilmoituslehti .
Kielipolitiikassa se oli ruotsinmielinen ja muissa kysymyksissä vapaamielinen .
Sortovuosina lehdestä tuli perustuslaillinen ja se sai kenraalikuvernööri Bobrikovilta määräaikaiset lakkautustuomiot vuosina 1899 ja 1901 .
" Tammerfors Nyheter " tuki ruotsalaista puoluetta ja vuodesta 1906 lähtien ruotsalaista kansanpuoluetta .
Lehti lakkautettiin vuonna 1916 , mutta se alkoi pian ilmestyä uudestaan vanhalla nimellään .
Vuosina 1883–1885 sen kustannusyhtiö julkaisi myös suomenkielistä " Tampere " -lehteä .
1900-luvun kuluessa " Tammerfors Aftonbladista " tuli Tampereen ruotsinkieliselle sivistyneistölle ja teollisuuspiireille eräänlainen kallis ylellisyys , joka lukijakuntansa tavoin keskittyi lähinnä talous- ja kulttuuriasioihin .
Uutisvälineenä se heikkeni jatkuvasti varsinkin muihin lehtiin verrattuna .
Tappiollinen lehti pieneni vuosi vuodelta ja oli loppuvaiheessa lähes saman kokoinen kuin vuonna 1890 .
Lehti jouduttiin lopettamaan , koska Tampereen seudulla ei enää ollut riittävästi ruotsinkielisiä lukijoita .
" Tammerfors Aftonblad " ilmestyi vuonna 1882 kerran , vuosina 1883–1894 kahdesti , vuosina 1894–1898 kolmesti , vuosina 1899–1934 neljästi , vuosina 1934–1939 kuudesti , vuonna 1940 neljästi , vuosina 1941–1950 jälleen kuudesti , vuosina 1951–1971 kahdesti ja vuosina 1971–1972 kerran viikossa .
1920-luvun lopulta vuoteen 1950 asti lehti ilmestyi kesäisin vain kolme kertaa viikossa ja viimeisenä kolmena vuonna se ei ilmestynyt kesällä lainkaan .
Levikki oli jatkuvasti 400–600 kappaletta .
Päätoimittajina ja vastaavina toimittajina työskentelivät Kuno Grahn ( vt. 1882–1885 ) , Fritz Wilén ( 1883–1887 ) , Ossian Reuter ( 1887–1890 ) , Otto Björkell ( 1890–1894 ) , J. W. Starch ( 1894–1895 ) , A. A. Wilén ( 1895–1896 ) , Werner K. Lönnbeck ( 1895–1896 ) , K. E. Björksten ( vt. 1897–1899 ) , Walter Zilliacus ( vt. 1899–1901 ) , Arthur Sundholm ( 1901–1904 ) , Werner Lönnbeck ( 1904–1905 ) , Axel Wallenius ( vt. 1902–1905 ) , Elias Lodenius ( 1905–1907 ) , Max Hanemann ( 1907–1908 ) , Alarik Hellström ( 1908–1910 ) , Oskar Rosenqvist ( 1906–1910 ) , Gustaf Johansson ( 1910–1911 ) , Leo Holmberg ( 1911–1914 ) , Ragnar A. Fleege ( 1914–1918 ) , Axel Cederberg ( vt .
1916–1917 ) , Ragnar Eklund ( vt. 1919 ) , I. Partanen ( vt. 1919–1920 ) , Ivar Lindroos ( 1920–1924 ) , G. Sanden ( 1924 ) , E. Johansson ( 1924–1925 ) , Ludvig Munsterhjelm ( 1925–1927 ) , Herbert Sjölund ( 1927–1929 ) , E. N. Tigerstedt ( 1929–1931 ) , Harald Elfgren ( 1931–1946 ) , Armas Appelgren ( 1946–1960 ) ja Fjalar Sundström ( 1961–1972 ) .
