Tutkaheijastin
Tutkaheijastin on merenkulun turvalaite , takaisinheijastin , jonka tarkoituksena on parantaa kohteiden kuten merimerkkien ja pienten alusten näkymistä tutkassa , ja siten lisätä vesiliikenteen turvallisuutta .
Joissakin aluksissa se on pakollinen varuste .
Suomen merialueilla on paljon tutkaheijastimella varustettuja merenkulun turvalaitteita .
Tärkeimmät merimerkit on pääsääntöisesti varustettu kiintein tutkaheijastimin koska ne passiivisina laitteina ovat toimintavarmoja eivätkä tarvitse teholähdettä .
Pienissä aluksissa , pääasiassa purjeveneissä , käytetään tutkaheijastimia , jotka voidaan nostaa purjeveneen köysistöön , tai mastoon .
Tutkaheijastin on valmistettu yleensä teräksestä tai alumiinista .
Heijastimen levymäiset osat muodostavat yleensä joukon suorakulmaisia soppia .
Särmikkään muotoilun ja radioaaltoja läpäisemättömän materiaalin tarkoituksena on parantaa tutkan lähettämien radioaaltojen takaisinheijastumista , jolloin pieni kohde erottuu tutkan näytöllä paremmin .
Saatavana on monen mallisia heijastimia , mm. putkimaisia .
Sen jokaisella yksittäisellä sopella olisi oltava kokoa vähintään sen verran , että haluttu aaltopituus ( yleensä saaristovesillä 3 cm , mutta valtamerillä myös 10 cm ) mahtuu sen läpimitalle useampia kertoja .
Soppi on tyypillinen tutkaheijastimen muoto , jollaisia on oheisessa kuvassa ryhmänä .
Sopessa on metallilevyjä suorassa kulmassa toisiinsa nähden .
Siksi radioaallot , mikroaallot , jotka heijastuslakien mukaan heijastuvat aina siten , että niiden lähtökulma ( tasaisesta pinnasta ) on sama kuin tulokulma , joutuvat tällaisessa sopessa heijastumaan yhteensä 180 astetta .
Lopputuloksena ne heijastuvat tarkalleen samaan suuntaan mistä tulivatkin .
Jos kuvan heijastimen ( yhden elementin ) sisäsärmän pituus olisi 0,5 m , se X-alueen ( aaltopituus n. 3 cm Tutkataajuusalueet ) tutkan kannalta vastaisi sellaista pallonmuotoista kohdetta , jonka isoympyrän pinta-ala , ekvivalentti radiopinta-ala , ( En. Radar cross section , RCS ) olisi 280 neliömetriä .
Useampi soppi kertaa lopputuloksen niin monella , kuin niitä on suunnilleen siihen suuntaan , jossa tutka on .
Tässä tapauksessa n. 1000 m² , joka vastaa n. 1000 tonnin laivaa .
Koska merenkulkututka on tavallisesti varustettu polarisaattorilla ( sadevälkkeen vähentämiseksi ) voidaan tutkaheijastimen heijastuskykyä edelleen parantaa käyttämällä myös siinä polarisoivaa materiaalia .
Jos alus on suhteellisen pieni ja lisäksi valmistettu lujitemuovista , tutkaheijastin sen varusteena voi oleellisesti lisätä sen omaaa turvallisuuta , koska tutkan suorituskyky muilla aluksilla ja tutka-asemilla oleellisesti paranee , ja se tulee helpommin nähdyksi .
Ilman heijastinta pieni huvivene edustaa radiopinta-alaa 0,2 - 2 m² , mutta jo 30 cm:n levyisellä ( 15 cm:n särmä ) soppiheijastimella se edustaa 20 m²:n radiopinta-alaa .
Tutkaheijastin olisi asennettava sellaiseen asentoon , että sen soppien aukot osoittavat kohti horisonttia .
Siten sen radiopinta-ala on pinta-alukselle mahdollisimman suuri .
Tästä asennustavasta merenkulkijat käyttävät ammattikielessä nimeä sadesieppaaja , koska sen yksi aukko on kohti taivasta .
Radiopinta-ala voidaan myös laskea mille tahansa soppiheijastimelle seuraavasti : Jos sopen sivulevyt ovat kolmion muotoiset : formula_1 Jos sopen sivulevyt ovat neliön muotoiset : formula_2 jossa : Kaupallisesti on saatavana myös aktiivisia tutkaheijastimia .
Sellainen ei nimestään huolimatta ole heijastin vaan elektroninen radiolaite , transponderi , toisiotutkavastaaja , ja toiminta on toisiotutka periaate .
Se käynnistyy lähestyvän tutkan pulssista ja lähettää lyhyen pulssin antennistaan , joten se erottuu selvästi lähestyvän tutkan näytöllä .
Toisin kuin passiivinen heijastin , se tarvitsee aina teholähteen .
Meriväylien tärkeitä kohteita merkitään myös , heijastimien lisäksi , tutkamajakalla RACON , joka myös käynnistyy toisiotutkavastaajana lähestyvän tutkan pulssista .
Lisäksi mainittakoon tärkeä laite SART , jota käytetään meripelastuksessa pelastusveneissä .
Sekin on toisiotutkavastaaja , eikä siis heijastin .
Aktiiviset laitteet eivät voi täysin korvata passiivista " oikeaa " tutkaheijastinta myöskään siitä syystä , että käyttöön tulee yhä enemmän merenkulkututkan nykyaikaisia tekniikoita , laajakaistatutka l. broadbandradar l. BB-tutka , joiden pienitehoinen ja pulssittamaton lähete ei käynnistä aktiivista tutkavastaajaa kuten pulssitutka .
Passiivinen heijastin toimii erinomaisesti molemmilla tekniikoilla .
