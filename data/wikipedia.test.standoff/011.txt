Orazio Antinori
Orazio Antinori ( 28. lokakuuta 1811 Perugia Italia – 26. elokuuta 1882 Shewa Etiopia ) oli italialainen tutkimusmatkailija ja eläintieteilijä .
Antinori opiskeli luonnonhistoriaa Perugiassa ja Roomassa .
Myöhemmin hän teki yhteistyötä Charles Lucien Bonaparten kanssa ja kuvitti teoksen " Iconografia della Fauna Italica " .
1840-luvun puolivälissä Antinori kiinnostui politiikasta ja toimittajan työstä .
1848 hän osallistui kapteenina hyökkäykseen napolilaisia vastaan , ja myöhemmin hänet karkotettiin maasta .
Hän asui Ateenassa ja Smyrnassa ja perehtyi alueen linnustoon .
Vuonna 1854 Antinori matkusti Cristina Trivulzio Belgiojoson kanssa Syyriaan ja Vähään-Aasiaan .
1859 hän matkusti Egyptiin ja kulki ylös Niiliä yhdessä Carlo Piaggian kanssa .
Sittemmin hän myi lintukokoelmansa Torinon luonnonhistorialliselle museolle .
Antinori asui pitkään myös Tunisiassa , jonka jälkeen hän edusti Italiaa Suezin kanavan vihkiäisissä .
Antinori osallistui Odoardo Beccarin tutkimusmatkalle Etiopiaan .
Palattuaan Italiaan hänestä tuli Italian maantieteellisen seuran puheenjohtaja .
1876 hän otti osaa Gustavo Chiarinin ja Antonio Cecchin johtamalle retkelle Shewan provinssiin Etiopiassa , missä he tapasivat kuningas Menelik II:n , jolta he saivat luvan perustaa maantieteellinen tutkimusasema Let Marefiaan .
Antinori kuoli Shewassa .
Antinori nimesi linnuista ruostehertun ( " Cisticola troglodytes " ) , kelta-arokertun ( " Eremomela canescens " ) ja ruohikkoruusupeipon ( " Lagonosticta rara " ) .
