Ilkka Jääskeläinen
Ilkka Aaron Jääskeläinen ( s. 10. marraskuuta 1979 Tampere ) on suomalainen poplaulaja , joka tuli tunnetuksi voittamalla MTV3-kanavalla esitetyn " Idols " -kilpailun toisen tuotantokauden 18. joulukuuta 2005 .
Jääskeläinen kamppaili voitosta ennakkosuosikin Katri Ylanderin kanssa .
Ääniä loppufinaalissa annettiin kaikkiaan 390\_000 , joista Jääskeläinen sai 55 prosenttia .
Ammattimainen laulajanura käynnistyi heti Idols-kilpailun jälkeen tammikuussa 2006 , jolloin levy-yhtiö SonyBMG ehdotti duo-uran aloittamista kaksosveli Heikki Jääskeläisen kanssa .
Veljekset aloittivat säännöllisen keikkailun huhtikuussa 2006 ohjelmatoimisto ExtraViihteen myynnissä .
Levymyynnin suhteen Ilkka Jääskeläinen ei menestynyt yhtä hyvin kuin muut Idols-voittajat , vaikka levy menikin heti ilmestyttyään virallisen listan toiselle sijalle ja sitä myytiin yli 14\_000 kappaletta .
SonyBMG:n mukaan levymyynti ei ollut syynä levytyssopimuksen purkautumiseen ensimmäisen levyn jälkeen .
Levy-yhtiö myös tarjosi Jääskeläiselle kahta uutta levytysprojektia , mutta hän kieltäytyi .
Syyksi yhteistyön päättymiselle ilmoitettiin levy-yhtiön ja artistin näkemyserot .
Keväällä 2011 Jääskeläinen esiintyi muiden Idols-voittajien kanssa Idols tekee hyvää -konsertissa , joka esitettiin myös MTV3-kanavalla .
Ammattimaisen laulu-uran lopetettuaan Ilkka on esiintynyt lähinnä hengellisissä tilaisuuksissa .
Vuonna 2007 hän lauloi hengellisellä levyllä Pitkä kirja kaksi laulua : " Kun Herran käteen " ja " Oi Golgatan ihana risti " , ja esiintyi nuorisokuoron kanssa helluntailaisten juhannuskonferenssissa Keuruulla , jossa myös äänitettiin " Real 7 " -levy .
Jouluna 2010 hän lauloi joululevyllä " Rakkain joululauluni " laulun " Oi jouluyö " .
Levyllä esiintyi useita tunnettuja gospelmuusikkoja .
Alkuvuodesta 2011 hän vieraili sisarensa gospel-levyllä " Tämä iloa on " , jossa lauloi taustoja ja duetto-osuuksia sisarensa kanssa .
Kesällä 2011 ilmestyi kolmas Pitkä kirja -levy , jossa Jääskeläinen lauloi laulut " Kun murheen mustat pilvet " ja " Tuonne tuonne kaipaan " .
Keväällä 2013 hän esiintyi veljensä Heikin , siskonsa Veera Tillanderin ja Lasse Heikkilän kanssa Primavera-yhtyeessä .
Ilkka oli myös tuomarina muutamien tunnettujen gospelmuusikoiden kanssa vuosittaisessa gospelin suomenmestaruus-kilpailussa keväällä 2011 .
Ilkka Jääskeläinen asui Idolsiin osallistumisen aikaan Hämeenlinnassa , nykyisin Tampereella , ja työskentelee luokanopettajana .
Hänellä on kolme siskoa ja kaksosveli Heikki , joka osallistui samaan Idols-kisaan .
Hänen vanhempansa ovat Paula ja Elia Jääskeläinen .
Syksyllä 2006 Ilkka muutti Tampereelle ollakseen lähellä perhettä ja ystäviään .
Jääskeläinen kuuluu helluntaiseurakuntaan .
Hän sai kilpailun aikana julkisuudessa maineen vitsailevana humoristina .
Jääskeläinen nähtiin vuoden 2008 ajan Pikku Kakkosen säämiehenä ohjelmassa Sääveikkaaja .
Jääskeläinen on tehnyt juontokeikkoja muun muassa urheilutapahtumissa ja urheilee itsekin aktiivisesti .
Hän pelaa muun muassa jalkapalloa Tampereen helluntaiseurakunnan nuorten miesten perustamassa joukkueessa nimeltä Real Mesidz .
Syksyllä 2010 hän juonsi TV7-kanavalla huumoripitoista gospelbändien haastatteluohjelmaa Kenkälaatikko ja vuosina 2012 ja 2013 Radio Gospelin nettiTV:n kautta suorana välitettävää radio-ohjelmaa helluntailaisten juhannuskonferenssista Keuruulta Nanku Anttilan kanssa .
Ilkka Jääskeläinen on myös kirjoittanut näytelmän " Kakolan viesti " , jota esitettiin Keravan kartanon kesäteatterissa alkukesästä 2012 .
