Anthony Kennedy
Anthony McLeod Kennedy ( s. 23. heinäkuuta 1936 Sacramento , Kalifornia ) on Yhdysvaltain korkeimman oikeuden tuomari .
Hän aloitti virassa helmikuussa 1988 presidentti Ronald Reaganin nimittämänä .
Kennedyn ääni on ratkaissut monta täpärää oikeuden päätöstä , ja hän on äänestänyt sekä konservatiivisten että liberaalien jäsenten kannan puolesta .
Ennen lakiopintojaan Harvardin yliopistossa Kennedy opiskeli Stanfordin yliopistossa ja London School of Economicsissa .
Hän työskenteli lakimiehenä Kaliforniassa , minkä jälkeen hän oli professorina kalifornialaisessa yliopistossa University of the Pacificissa vuosina 1965–1988 .
Vuonna 1975 presidentti Gerald Ford nimitti Kennedyn Yhdysvaltain vetoomustuomioistuimen yhdeksännen tuomiopiirin tuomariksi .
Vuoden 1987 loppupuolella presidentti Ronald Reagan nimitti hänet korkeimpaan oikeuteen kesäkuussa eläkkeelle jääneen Lewis F. Powellin tilalle .
Senaatti vahvisti nimityksen yksimielisesti äänin 97-0 , ja Kennedy vannoi valansa 18. helmikuuta 1988 .
51-vuotiaasta Kennedystä tuli tuomioistuimen senhetkisen kokoonpanon nuorin jäsen .
Kennedy ei ollut Reaganin ensimmäinen valinta korkeimpaan oikeuteen : senaatti hylkäsi Reaganin ensimmäiseksi nimittämän Robert Borkin lokakuussa äänin 58–42 , ja Douglas H. Ginsburg vetäytyi nimityksestä , koska muun muassa hänen opiskelun aikainen kannabiksen käyttönsä oli aiheuttanut kohua nimityksen ympärillä .
Korkeimman oikeuden tuomarin Antonin Scalian kuoltua helmikuussa 2016 Kennedystä tuli tuomioistuimen nykyisessä kokoonpanossa pisimpään toiminut tuomari .
