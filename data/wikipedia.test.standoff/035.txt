Patria
Patria Oyj on kansainvälisesti toimiva suomalainen ilmailu- ja puolustusteollisuuskonserni , jolla on merkittävä asema Itämeren alueella .
Sen päätuotealueet ovat panssaroidut pyöräajoneuvot , kranaatinheitinjärjestelmät , helikopterit ja lentokoneet sekä asejärjestelmien elinkaaren tukipalvelut .
Pisimmillään Patrian juuret ulottuvat 1920-luvulle asti .
Nykymuotoinen Patria perustettiin vuonna 1997 yhdistämällä Vammas Oy , Patruunatehdas Lapua Oy , Sisu Defence Oy , Vihtavuori Oy ja Finavitec Oy .
Vammas oli muodostettu vuonna 1991 yhdistämällä puolustusministeriön Vammaskosken tehdas ja Oy Tampella Ab:n puolustusvälineyksikkö .
Kesäkuussa 2010 Patria solmi ensimmäisen toimitussopimuksen elektronisesta valvontajärjestelmästä ( ARIS , Advanced Realtime Intelligence System ) vuosille 2010–2012 .
Vuonna 2015 Patria myi elektroniikkajärjestelmiä satelliiteille toimittaneen avaruusyksikkönsä sveitsiläiselle RUAGille .
Tampereen yksikössä työskennelleet työntekijät siirtyivät RUAG Space Finlandin palvelukseen .
Joulukuusta 2014 lähtien Patrian omistaja on ollut Suomen valtio ( 100 % ) .
Tätä ennen Patrian omistivat Suomen valtio ( 73,2 2 prosenttia ) ja monikansallinen eurooppalainen EADS N.V , European Aeronautic Defence and Space Company ( 26,8 prosenttia ) .
Joulukuussa 2014 Airbus-yhtiöksi nimensä samana vuonna vaihtanut EADS myi omistuksen Patriasta , minkä jälkeen Patria on ollut täysin Suomen valtion omistama .
Maaliskuussa 2016 Suomen valtio ilmoitti myyvänsä 49,9 prosenttia Patriasta sen norjalaiselle kilpailijalle Kongsberg Defence & Aerospacelle .
Norjan valtio omistaa puolet Kongsbergista .
Kauppahinnaksi sovittiin 272 miljoona euroa ja myynti arvioidaan saatavan loppuun toisen vuosineljänneksen aikana .
Myynnin jälkeen Suomen valtion osuudeksi yhtiössä jää 50,1 prosenttia .
Patrian konsernirakennetta on pyöritelty vuosien saatossa .
Viimeisin muutos tuli vuonna 2015 .
Vuoden 2009 alusta lukien organisaatio koostuu kolmesta liiketoimintasegmentistä , joissa toimii yhdeksän liiketoimintayksikköä , joita kaikkia tukee pääkonttori .
Segmentit ja yksiköt jakaantuvat seuraavasi : Suomen puolustusvoimien maavoimat on hankkinut vuoden 2009 alusta lukien vaativan kunnossapidon strategiselta kumppanilta Millog Oy:ltä .
Millog on Patrian , Insta Groupin , Raskoneen , Sisu Auton ja Oricopan omistama yritys .
Patrian toimintojen rakenne muuttui 31.12.2005 alkaen , josta lähtien konserni koostuu kahdeksasta liiketoiminnasta sekä konsernin tukitoiminnoista .
Liiketoimintoja ovat Patrialla on näiden lisäksi kaksi osakkuusyhtiötä , Nammo ja Eurenco .
Suurin muutos aikaisempaan konsernirakenteeseen ( ks. alla ) oli Systems-liiketoiminnan muodostaminen entisistä Avionics- , Defence Solutions- ja Space-yksiköistä .
Patrian rakenne vuosina 2002-2005 ( lyhyesti kuvattu erot yllä olevaan )
Elokuussa 2008 Patrian toimitusjohtajaksi nimitettiin diplomi-insinööri Heikki Allonen , joka toimi aiemmin muun muassa Fiskarsin toimitusjohtajana .
Häntä edelsi yhtiön toimitusjohtajana vuodesta 2001 toiminut Jorma Wiitakorpi , joka jätti tehtävänsä 18. elokuuta 2008 Patriassa vireillä olleen rikostutkinnan vuoksi .
Wiitakorpi jatkoi toimitusjohtajan neuvonantajana kevääseen 2009 saakka .
Allonen siirtyi eläkkeelle elokuussa 2016 .
Hänen seuraajakseen tuli diplomi-insinööri Olli Isotalo , joka työskenteli aiemmin Cargotecilla .
Patrian liiketoiminta sekä yrityksen yhteydet kansainväliseen aseteollisuuteen ovat herättäneet julkista kritiikkiä .
Aseistakieltäytyjäliiton ja Muurinmurtajien vuonna 2008 käynnistämä Patria-kampanja syyttää yhtiötä ammusten toimittamisesta " USA:n armeijan laittomaan käyttöön " Irakissa ja Afganistanissa sekä yhteistyöstä " skandaaleistaan tunnettujen " BAE Systemsin ja EADS:n kanssa .
Kesäkuussa 2008 aktivistit sulkivat Patrian Tampereen toimiston sisäänkäynnit kahliutumalla toisiinsa porraskäytävien edustoilla .
Mielenosoittajat vastustivat Suomen osallistumista kansainväliseen asekauppaan ja halusivat kiinnittää huomiota Patrian asevientiin liittyviin lahjusepäilyihin .
Vuoden 2007 eduskuntavaaleisa Patria tuki puolueita 19\_000 eurolla , joista Kokoomus , Keskusta ja SDP saivat kukin 6\_000 euroa .
Yle TV1:n tutkivan journalismin ajankohtaisohjelma MOT väitti 1. syyskuuta 2008 Patrian maksaneen lahjuksia Sloveniaan tehdyn panssarivaunukaupan yhteydessä yhteensä 21 miljoonaa euroa .
Rahaa päätyi MOT:n mukaan puolustusministeriön virkamiehille ja jopa Slovenian pääministerille , Janez Janšalle .
MOT-ohjelman julkistamisen jälkeen Slovenian hallitus haastoi Ylen oikeuteen ohjelmassa esitettyjen väitteiden johdosta .
Helmikuussa 2015 kaksi entistä Patrian johtajaa tuomittiin törkeästä lahjuksen antamisesta ehdollisiin vankeusrangaistuksiin .
Tapaus koski Patrian tytäryhtiö Patria Vehicles Oy:n Kroatian valtiota edustaneille henkilöille maksamia lahjuksia panssariajoneuvojen kaupan yhteydessä vuosina 2005–2008 .
Tytäryhtiö tuomittiin 297\_000 euron yhteisösakkoon .
Turun hovioikeus hylkäsi kesäkuussa 2015 kaikki syytteet ja yhteisösakkovaatimuksen liittyen Slovenian vientihankkeeseen , joka ajoittui vuosille 2005 - 2007 .
Päätös jäi voimaan ja on lopullinen , sillä syyttäjät eivät hakeneet valituslupaa korkeimmasta oikeudesta .
Myös käräjäoikeus oli hylännyt kaikki syytteet samoin kuin yhteisösakkovaatimuksen .
Hovioikeus korotti valtion maksettavaksi tuomittuja oikeudenkäyntikulukorvauksia käräjäoikeuden osalta ja velvoitti valtion korvaamaan Patria Land Services Oy:n ja muiden vastaajien oikeudenkäyntikuluja myös hovioikeudessa .
