Minecraft-miljardööri tilittää : Rahalla ei saa onnea
Minecraft-pelillä rikastunut Markus Persson julkaisi sarjan levottomia tviittejä viikonloppuna .
Miljardiomaisuuden haalinut Markus Persson valaisi avoimesti ajatuksiaan useissa Twitter-viesteissä lauantaina .
– Ongelma kaiken saamisessa on se , että yrittämiselle ei löydy enää syitä , ja vuorovaikutuksesta ihmisten kanssa tulee mahdotonta epätasapainon vuoksi , Persson maalaili tuntemuksiaan .
Microsoft osti Perssonin peliyhtiön Mojangin 1,9 miljardilla eurolla viime vuonna .
Persson kuitenkin kirjoittaa rikkauksien varjopuolista .
– Löysin loistavan tytön , mutta hän pelkää minua ja elämäntapaani ja valitsi minun sijastani normaalin henkilön .
Markus Perssonin mukaan Mojangia myydessä hänelle tärkeintä oli varmistaa , että työntekijöistä huolehditaan , " ja he kaikki vihaavat minua nyt " .
Persson myös sanoo juhlivansa parhaillaan Ibizalla ystävien ja kuuluisuuksien kanssa , mutta hän ei ole koskaan tuntenut itseään eristyneemmäksi .
Sama näyttää vaivaavan kotonakin .
– Ruotsissa istuskelen ja odotan , että työssäkäyvillä ja perheellisillä ystävilläni on aikaa tehdä asioita , ja katson heijastustani näytöstä .
Markus Perssonin mukaan muut äkkirikastuneet kertoivat , että hänen tuntemuksensa ovat normaaleja ja ne menevät ohitse .
Lauantain jälkeen hänen Twitter-viestinsä ovat olleet iloisempia ja maanantaina hän korosti viettävänsä mukavaa päivää .
