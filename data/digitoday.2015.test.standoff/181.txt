Nokia pisti ilmat pihalle Microsoftista : Äärihuono tulos
Microsoftin Nokialta ostamat matkapuhelintoiminnot toivat mukanaan historiallisen huonon osavuosituloksen .
Yhdysvaltalainen ohjelmistojätti Microsoft teki kaikkien aikojen huonoimman neljännesvuosituloksensa .
Yhtiö teki kesäkuun lopussa päättyneellä vuosineljänneksellä 3,2 miljardin dollarin ( noin 2,9 miljardin euron ) tappiot , jotka johtuvat ennen kaikkea Nokialta ostettujen matkapuhelintoimintojen 7,5 miljardin dollarin ( noin 6,9 miljardin euron ) alaskirjauksesta .
Microsoftin liikevaihto laski viisi prosenttia 22,2 miljardiin dollariin ( noin 20,4 miljardiin euroon ) .
Matkapuhelintoiminnan vaikeuksista huolimatta yhtiön pilvipalveluohjelmistojen ja esimerkiksi Xbox-pelikonsoleiden myynti kasvoi .
Jätti-irtisanomiset toivat kuluja
Microsoft kertoi kaksi viikkoa sitten vähentävänsä puhelinliiketoiminnastaan ja siihen liittyvistä toiminnoista maailmanlaajuisesti 7800 työntekijää , joista 2300 Suomesta .
Jos Nokia-kaupan alaskirjaus ja irtisanomisiin liittyvät kulut jätetään huomioimatta , yhtiön tulos huhti–kesäkuussa oli 0,62 dollaria osakkeelta .
Uutistoimisto Bloombergin mukaan analyytikot odottivat sen olevan 0,58 dollaria osakkeelta .
Microsoftin mukaan tulosta painoi Nokian lisäksi Yhdysvaltain dollarin vahvuus .
Windows 10:n julkaisu lähestyy
Tulostiedotteessaan yhtiö korostaa muun muassa Bing- , Azure- , ja Office 365 -palveluiden nopeaa kasvua .
– Lisäksi Windows 10:n julkaisu luo Microsoftille uusia mahdollisuuksia , toimitusjohtaja Satya Nadella sanoo tiedotteen mukaan .
Windows 10 julkaistaan heinäkuun lopussa .
