Pelimuseo rahoitettiin mainiosti : Nämä herkut mukaan
Suomen pelimuseon joukkorahoitus päättyi rahoituspalvelu Mesenaatin selvään ennätykseen .
Tampereelle avattava Suomen pelimuseo päätti menestyksekkään joukkorahoituskampanjansa viime viikolla .
Rahaa kertyi lähes 86\_000 euroa .
Jo aiemmin varmistunut 50\_000 euron minimitavoite takasi sen , että museosta tulee " saa katsoa ja saa myös koskea " -elämys .
Lisärahoilla museoon tulee pelattavaksi muun muassa Pong-peliautomaatti , Twilight Zone -flipperi ja Lohikäärmepuu .
Tiedotteen mukaan kampanjassa nähtiin loppukiri , kun useat yksittäiset rahoittajat tulivat mukaan .
Heitä kertyi yhteensä 1121 .
Huimaan 100\_000 euroon ei ihan päästy .
Se olisi taannut museoon pelistudion , jota voivat käyttää esimerkiksi pelinkehittäjät , opiskelijat tai kouluryhmät .
