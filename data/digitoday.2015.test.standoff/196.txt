Amerikkalaisilla verkko-ongelmia — tuntuu ihmisillä ympäri maailman
Suuri yhdysvaltalainen verkko-operaattori kärsii isoista ongelmista palveluissaan .
Level 3 Communicationsin nimi ei välttämättä soita useimmille kelloja , mutta se on yksi isoimmista verkko-operaattoreista maailmassa .
Yhdysvaltalainen Level 3 ei asemastaan huolimatta näy usein otsikoissa , sillä kuluttajat eivät tee sen kanssa sopimuksia .
Level 3 on taho , joka myy verkkoyhteydet varsinaisille palveluntarjoajille .
Nyt coloradolaisyrityksen verkoissa on Neowinin mukaan suuria ongelmia .
Koska Level 3:n kautta verkkoon on yhdistetty monia isoja palveluja kuten esimerkiksi Yahoo Mail , PSN , Xbox Live , Outlook , Twitch , HBO Go , Craigslist ja niin edelleen , sen ongelmat aiheuttavat netin tökkimistä käyttäjille kautta maailman .
Verkon tilaa mittaava Down Detector näyttää tällä hetkellä Level 3:n kartalla suuren määrän punaisia laikkuja , jotka kertovat ruuhkautuneista tai toimimattomista solmukohdista .
