Roskapostikuningas tunnusti 27 miljoonan viestin lähetyksen — tuomitaanjoulukuussa
Maailman tunnetuimpiin kuuluva roskapostihäirikkö saattaa joutua kolmeksi vuodeksi vankilaan .
Sanford Wallace tunnusti maanantaina syyllistyneensä useisiin rikoksiin , kertoo The Verge .
Sanford Wallace tunnetaan paremmin hänen itse omaksumallaan nimimerkillä Spam King ( eli roskapostikuningas ) tai haukkumanimellä Spamford .
Wallace ehti lähettää 27 miljoonaa roskaviestiä ja ottaa haltuunsa peräti 500\_000 Facebook-tiliä vuosien 2008 ja 2009 aikana .
Wallace voi maksimissaan saada kolmen vuoden vankeusrangaistuksen ja joutua maksamaan 250\_000 dollaria ( noin 220\_000 euroa ) sakkoja .
Tuomio annetaan 7. päivä joulukuuta .
Wallacen pahamaineinen ura roskapostittajana alkoi jo 90-luvulla , jolloin hän lähetti roskafakseja .
Vuonna 1995 Wallace perusti Cyber Promotions -yrityksen , josta nopeasti tuli maailman suurin roskapostittaja .
Roskapostin lisäksi Wallace on myös ansioitunut kehittämällä erilaisia käyttäjiä huijaavia mainostustekniikoita .
Hän on myös valmistanut ja levittänyt haittaohjelmia ja veloittanut niiden poistamisesta koneelta .
Useat yritykset ja yksityishenkilöt ovat nostaneet kanteita häntä vastaan pitkin viimeistä kahta vuosikymmentä .
Wallace väitti jo vuonna 1998 jäävänsä eläkkeelle roskapostihommista .
Toisin kuitenkin kävi .
