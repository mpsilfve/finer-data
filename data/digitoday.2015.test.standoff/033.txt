Instagram tunnistaa etukäteen huippumallien menestyksen
Instagram-suosio on tärkein tekijä torstaina alkavan New York Fashion Weekin suosituimpien uusien mallien ennustuksessa .
Yhteisömediassa on jatkuvasti valtava pöhinä erilaisten asioiden ympärillä , mutta onko sillä mitään merkitystä reaalielämässä ?
Näyttää olevan , sanoo Indianan yliopistossa tehty tutkimus , jonka vuoden 2014 tiedoilla ennusti oikein kuusi talvi / syyskauden muotiesitysten kahdeksasta suosituimmasta uudesta mallista .
Tutkimuksessa , jossa etsittiin tapaa ennakoida ketkä uudet mallit pystyvät murtautumaan parrasvaloihin ja catwalkille , otettiin huomioon muun muassa sellaisia muuttujia kuin lavaesiintymisten ja Instagram-seuraajien lukumäärä , merkintöjen kuukausittainen määrä ja niiden saamat kommentit ja tykkäykset ja kuuluminen huippumallitoimistojen listoille .
Mallitoimistojen uusien nimien listoilta vain 24 prosenttia nousi viime keväänä lavalle edes ensimmäisen kerran .
Seurantaan otettiin noin 400 naismallia , joista valinta myöhemmin rajattiin 15 “ uuteen kasvoon ” .
Viime vuonna kerättyjen tietojen perusteella ennustettiin uusien mallien menestystä , jota mitattiin mallien lavaesiintymisten määrällä maaliskuussa .
Tutkimus ennusti oikein 80 prosenttia kahdeksan kärkeen sijoittuneista .
Instagramissa annettujen kommenttien tiheys vaikutti mallien suosioon voimakkaasti , mutta sävy ei .
Suuri tykkäysten määrä kuitenkin saattoi heikentää mahdollisuuksia jopa 10 prosentilla .
Instagram-suosio ja kuuluminen huipputoimiston listoille ennustivat menestystä parhaiten .
Niin teki myös mallin pituus , tuuman kilpailijoita pitemmällä mallilla oli selvästi paremmat mahdollisuudet päästä catwalkille .
Ja – yllätys , yllätys – myös pieni lantion ympärysmitta kasvatti menestysmahdollisuuksia .
Asiasta uutisoivat muun muassa Inferse ja Indianan yliopiston uutis palvelu .
Yliopiston tutkijat aikovat käyttää tutkimuksessa kehitettyjä menetelmiä menestyksen ennustamiseen myös muotimaailman ulkopuolella .
