SpaceX : Keväällä pamahtaa
Harvinaisen raskaan kantoraketin ensilennosta saatiin alustavia tietoja , Spacenews kirjoittaa .
Avaruusyritys SpaceX kertoi uusia arvioita , koska sen raskaan sarjan kantoraketti Falcon Heavy saa ensilentonsa .
Johtaja Lee Rosen totesi avaruusaiheisessa tilaisuudessa , että ensilento on kaavailtu ensi vuoden keväälle .
– Siitä tulee loistava päivä , kun laukaisemme sen joskus aikavälillä myöhäinen huhtikuu - varhainen toukokuu , Rosen sanoi Space 2015 -konferenssissa Spacenewsin mukaan .
Raketti on vuosia myöhässä .
Ensilento oli alun perin määrä suorittaa vuonna 2013 .
Viimeisin viivästys koettiin kesäkuussa , kun Space X:n Falcon 9 -raketti räjähti laukaisun jälkeen .
SpaceX päätti keskittyä ongelman ratkontaan ja jätti Falcon Heavyn sivummalle joksikin aikaa .
Ennen onnettomuutta Falcon Heavy oli tarkoitus koelaukaista vielä tänä vuonna .
Raketti on voimakkain , mitä on nähty sitten Saturn 5 -kuuraketin 1970-luvulla .
Se pystyy laukaisemaan Maata kiertävälle radalle jopa 53 tonnin kuorman .
Raketin työntövoima laukaistaessa vastaa lähes 18 jumbojettiä täydellä teholla .
