Clash of Clans kaikkien aikojen tuottoisin iOS-peli
Clash of Clans on noussut mobiilipelien tuottoja seuraavan App Annien kaikkien aikojen tuottoisimpien iOS-pelien ykköseksi .
Suomalaisen Supercellin Clash of Clans -mobiilipeli on noussut kaikkien aikojen tuottoisimmaksi App Store -peliksi , kertovat sovelluslatauksia seuraavan App Annien tuoreet luvut .
Luvuista kertoo muun muassa Inquisitr .
Supercell ei kerro lukuja pelin tuotoista , mutta App Annien arvion mukaan peli tuottaa 1,4 miljoonaa euroa päivässä .
Rahat tulevat pelaajien tekemistä mikromaksuista , joilla he ostavat pelinsisäistä valuuttaa toimintansa tehostamiseksi .
Clash of Clansin suurimmat kilpailijat ovat Candy Crush Saga sekä Game of War – Fire Age , Puzzle & Dragons ja Monster Strike .
Peli julkaistiin kesäkuussa 2012 .
Myös sitä seurannut Boom Beach on noussut App Annien rahanteon top kymppiin , kuten myös Supercellin aiempi julkaisu Hay Day .
Supercell on myös keskeyttänyt useamman peliprojektin .
Yhtiö tapaa juhlia puolivalmiiden peliensä hautaamista .
