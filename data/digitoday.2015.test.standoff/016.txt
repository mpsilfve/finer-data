Tutkimusyhtiö paljasti luvut : Näin paljon Apple Watchia on toimitettu
Apple ei suostu paljastamaan älykellonsa toimituslukuja , mutta markkinatutkimusyritykset ovat saamassa otteen niistä .
IDC:n mukaan Apple Watch -älykelloja toimitettiin vuoden toisella neljänneksellä kaikkiaan 3,6 miljoonaa .
IDC , jonka luvut muun muassa matka- ja älypuhelinten toimituksista ovat osoittautuneet luotettaviksi , paljasti torstaina omat lukunsa puettavan teknologian laitetoimituksista .
Niiden mukaan Apple Watch nousi toiseksi suurimmaksi ranneketoimittajaksi Fitbitin jälkeen .
Kolmanneksi eniten niitä toimitti Xiaomi .
Varsinaisten älyrannekkeiden kategoriassa Apple Watch on ylivoiminen huolimatta siitä , että se joukon kallein .
Niissä se vastasi kahdesta kolmasosasta kaikista toimituksista .
IDC laskee älyrannekkeiksi sellaiset laitteet , joihin voi ladata toimittajan ulkopuolisia sovelluksia .
IDC:n raportin mukaan puettavan teknologian markkinat kasvoivat huhti-kesäkuussa 223 prosenttia edellisvuoden vastaavasta jaksosta .
Asiasta uutisoi muun muassa Engadget .
