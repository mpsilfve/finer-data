Google : Miksi autostanne puuttuvat tuulilasinpyyhkimet ?
Google yllättää kertomalla , että sen itsestään ajavassa autossa ei ole tuulilasinpyyhkijöitä .
Google kertoi laajentavansa itsestään ajavien pikkuautojensa reviiriä .
Niitä nähdään nyt myös Austinissa Teksasissa , missä yhtiö on jo ajanut " perinteisemmillä " Lexus-robottiautoillaan .
Googlelta kysyttiin Austinin esittelytilaisuudessa , onko prototyypissä tuulilasinpyyhkimiä .
– Kyllä , mutta ei tuulilasilla .
Ne ovat antureiden , eli automme silmien päällä , Google vastasi .
Toki jo auton varhaisista pressikuvista oli nähtävissä , että siinä ei pyyhkijöitä ole , mutta Googlen lausunnosta jää se käsitys , ettei niitä ole tulossakaan .
Siirtymäkausi täysin automatisoituun liikenteeseen on epäilemättä pitkä .
Aikaa voi kulua myös siihen , että ihmiset oppivat todella luottamaan robottiautojen turvallisuuteen .
Se , että robottiautosta näkee ulos myös huonolla kelillä , olisi hyvä asia jo pelkästään matkustajien mielenrauhan kannalta .
