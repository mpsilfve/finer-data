Nyt on pikseleitä : Canonilta pieni 250 megapikselin kamerakenno
Canonin kehittämän kamerakennon koko on noin 2 x 3 senttimetriä .
Kameravalmistaja Canon kertoo kehittäneensä tarkkuudeltaan 250 megapikselin kamerakennon .
Yhtiön mukaan kyseessä on kokoluokkansa tarkin kamerakenno .
APS-H-kokoluokan eli noin 29,2 x 20,2 millimetrin cmos-kenno pystyy tallentamaan kuvia 19 580 x 12 600 kuvapisteen tarkkuudella .
Canonin mukaan vastaaviin tarkkuuksiin on päästy aiemmin vain täyskokoisella 35 millin kennolla .
Yhtiön tiedotteen mukana kennolla otetusta kuvasta pystyi erottamaan kirjaimet 18 kilometrin korkeudella lentäneen lentokoneen kyljestä .
Kennolla kuvatun videon tarkkuus on noin 30-kertainen 4k-videoon verrattuna , mutta sitä kuvataan viiden ruudun sekuntinopeudella .
Canonin mukaan piirien kutistamisella ja signaaliprosessointia kehittämällä on pystyttyä väittämään suuripikselisiä kennoja häiritsevät ajoitusongelmat sekä signaaliviiveet .
Kenno ei liene löytämässä tietään heti kuluttajalaitteisiin .
Canon sanoo harkitsevansa sen käyttöä valvontakameroissa , mittalaitteissa sekä teollisissa ympäristöissä .
Yhtiö ei kertonut , paljonko levytilaa yksi täyskokoinen kuva vie .
