260 joutumassa Rovion leikkuriin
Peliyhtiö voi vähentää jopa 260 työntekijää .
Peliyhtiö Rovio aloittaa yt-neuvottelut , jotka voivat johtaa jopa 260 työntekijän irtisanomiseen maailmanlaajuisesti .
Suomessa vähennystarve on yhtiön mukaan korkeintaan 230 työpaikkaa .
Neuvottelujen ulkopuolella on vain Angry Birds -elokuvan tuotannossa mukana olevat työntekijät .
Rovio kertoo keskittyvänsä tulevaisuudessa kolmeen liiketoiminta-alueeseen : peleihin , mediaan ja kuluttajatuotteisiin .
Yhtiö harkitsee toimintojen karsimista , yhdistämistä ja ulkoistamista .
Yhtiön liikevaihto ja tulos ovat jääneet odotettua pienemmiksi tänä vuonna .
Yhtiön mukaan liikevaihto jää viime vuoden tasolle ja tulos heikkenee .
– Jotta voimme jatkaa Rovion menestyksen rakentamista , meidän pitää uudistua .
Henkilöstöä koskevat muutokset eivät ole kuitenkaan koskaan helppoja tehdä ja yhteistoimintaneuvotteluihin päätyminen on aina vaikea päätös .
On kuitenkin välttämätöntä , että keskitymme ydinliiketoimintoihimme ja fokusoimme tapaamme toimia , Rovion toimitusjohtaja Pekka Rantala sanoo tiedotteessa .
Rovio työllistää 670 työntekijää maailmanlaajuisesti .
