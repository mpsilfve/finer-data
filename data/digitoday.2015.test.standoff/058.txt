Apple ja Google hoi : Tiesittekö tämän autoilijoista ?
Moni uuden auton omistaja jättää hienon teknologian pitkälti koskemattomaksi , paljastaa Yhdysvalloissa tehty tutkimus .
Viidennes uusien autojen omistajista ei käyttänyt puolta autojen teknologioista ensimmäisen kolmen kuukauden aikana , JD Power selvitti Yhdysvalloissa .
Tutkimus herättää kysymyksen , onko autovalmistajien järkevää satsata miljardeja toimintoihin , jotka usein jäävät tyystin käyttämättä .
Eniten jäivät syrjään avustajat , jotka suosittavat vaikkapa lähellä olevia ravintoloita tai bensa-asemia .
Perässä tulivat auton wlan-yhteyspisteeksi muuttavat reitittimet ja automaattiset pysäköintijärjestelmät .
On 14 teknologiaa , joita vähintään viidennes autojen omistajista ei edes halua seuraavaan autoonsa .
Näihin lukeutuivat Applen CarPlay ja kilpaileva Googlen Android Auto .
Ei-toivottujen teknologioiden määrä kasvoi selvästi nuorten keskuudessa , mikä voi ensiksi yllättää .
Nuorten luulisi olevan avoimempia kehittyvälle teknologialle .
Mutta käytännössä he eivät halua tehdä auton kautta asioita , jotka hoituvat jo heidän älypuhelimillaan .
Sen lisäksi , että autojen toimintoja ei koettu hyödyllisiksi , osa kuskeista sivuutti ne , koska he eivät edes tienneet toimintojen olevan autossaan .
Liikenneturvallisuuden kannalta on lohdullista , että ajamisen turvallisemmaksi tekevät teknologiat olivat sentään eniten toivottujen ominaisuuksien joukossa .
