Volvolta jymylinjaus robottiautoista : " Otamme vastuun "
Yksi robottiautojen isoimmista avonaisista kysymyksistä sai juuri osittaisen vastauksen .
Robottiautojen markkinaräjähdystä estää paitsi turvallisuuden varmistaminen , myös muun muassa sääntelyviidakko .
Volvo Carsin toimitusjohtaja Håkan Samuelsson tekee torstaisessa puheessaan Washington DC:ssä linjauksen , joka koskettaa molempia .
Volvon tiedotteen mukaan Samuelsson sanoo Volvon ottavan täyden vastuun aina , kun sen auto on itsenäisessä moodissa .
Yksi robottiautojen keskeisimpiä kysymyksiä on ollut juuri se , miten vastuut jaetaan esimerkiksi valmistajan , auton omistajan tai vakuutusyhtiön kesken vahinkotilanteissa tai , kun auto joutuu kyberrikollisten näpelöimäksi .
– Me kehitämme jatkuvasti puolustuksellista softaa kohdataksemme auton krakkerointiin liittyvät riskit .
Me emme syytä Applea tai Microsoftia tietokoneviruksista tai krakkereista , Samuelsson aikoo todeta tiedotteen mukaan .
Samuelsson käytti englantilaista ilmausta " hacker " , joka tässä yhteydessä suomentuu lähinnä krakkeriksi .
Volvon avaus on yksi ensimmäisistä lajissaan ja tärkeä , sillä se saattaa rohkaista muita valmistajia ottamaan saman linjan .
Volkswagenin päästöhuijaus saattaa aiheuttaa imago-ongelmia koko autoalalle , ja myös Volvo on saanut syytöksistä osansa .
Lupaus vastuun ottamisesta robottiauton kolaroidessa olisi yksi tapa nostaa omaa häntää .
Toki sellaista lupausta ei voi antaa ilman kunnon katetta .
Muitakin vaikeita kysymyksiä on jäljellä , kuten se , miten robottiauton pitäisi menetellä tilanteessa , jossa kolari on väistämätön .
Silloin ei välttämättä ole olemassa muita kuin huonoja vaihtoehtoja .
Volvon Håkan Samuelsson uskoo robottiautojen tulevan teille ympäri maailmaa nopeammin kuin monet lainsäätäjät aavistivatkaan .
