Kyllä : Avaruudessa tarvitaan myös virtsanpuhdistajaa
Japani sai onnistuneesti laukaistua HTV-aluksensa kohti kansainvälistä avaruusasemaa — mikä viimeaikaisten tapahtumien valossa ei ole lainkaan itsestään selvää .
Rakettien ampuminen Maata kiertävälle radalle on pirun vaikeaa puuhaa .
Nyt siinä onnistui Japani , joka lähetti keskiviikkona iltapäivällä avaruuteen miehittämättömän HTV-5-avaruusaluksen .
Se kuljettaa yli neljä tonnia tavaraa kansainväliselle avaruusasemalle ISS:lle .
ISS on kuuden hengen koti , jossa asukkien pitää muovautua moneen rooliin – jopa putkimiehiksi .
Tästä kielii kapseliin laitettu virtsan prosessoinnin varaosa , jota tarvitaan osana aseman hienostunutta vedenkäsittelylaitetta .
Se tekee " eilisen kahvista huomisen kahvia " – toisin sanoen virtsasta juomakelpoista vettä .
Kyydissä on myös välineitä vesivarannon epäpuhtauksien suodattamiseen , vessan toimintaan ja hengityksen auttamiseksi , jos jollekin miehistönjäsenelle tulee keuhko-ongelmia .
Tieteellisistä kokeista Nasa mainitsee CALorimetric Electron Telescopen , jolla etsitään merkkejä avaruuden pimeästä aineesta .
Aluksen rahtia piti muuttaa , koska viime aikoina useamman rahtialuksen laukaisu asemalle on syystä tai toisesta epäonnistunut .
Viimeksi tuhoutui SpaceX:n Dragon-alus kesäkuussa .
HTV-5 varmistaa , että ISS:llä riittää ruokaa tämän vuoden loppuun asti .
Aluksen on määrä kiinnittyä avaruusasemaan maanantaina .
