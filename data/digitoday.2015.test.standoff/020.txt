Jättivalmistajan yllätys : Tabletti maksaa 50 dollaria
Verkkokauppa Amazon aikoo tuoda markkinoille kertakäyttöhintaluokkaan sijoittuvan taulutietokoneen .
Ison älypuhelimen kokoisen tabletin hinta on 50 dollaria .
Amazonilla on ollut vaikeuksia viima aikoina saada kaupaksi taulutietokoneita , kuten monilla muillakin .
Wall Street Journalin mukaan Amazon yrittää vauhdittaa tablettimyyntiä tuomalla joulumarkkinoille 50 dollaria maksavan kuusituumaisen laitteen .
50 dollarin hinta kuuluu markkinoiden halvimpiin .
Amazonin tähän asti halvin tabletti on ollut sen sadan dollarin kuusituumainen Fire HD .
Vaikka Amazonin Fire-puhelin floppasikin täysin , sitä edeltäneet tabletit olivat menestys .
Kuuden tuuman tabletin kustannuksia on kutistettu ulkoistamalla suuri osa sen kehityksestä aasialaisille yritykselle , kuten Shanghai Huaqin Telecom Technology ja Taiwanin Compal Communications .
Amazon aikoo julkaista tänä vuonna myös -8 ja 10-tuumaiset tabletit .
Laitteiden ei tarvitse tuottaa voittoa Amazonille , sillä kaikkien sen omat laitteet toimivat mainos- ja myyntialustoina verkkokaupan muille tuotteille ja palveluille .
