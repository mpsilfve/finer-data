Kauniit kasvot lähestyivät tietoturvaguruja : Penetraatiotestausta ?
Mystinen nainen lähestyi tietoturva-ammattilaisia LinkedIn-yhteisössä .
Lähentelyyn kannattaa suhtautua varauksella .
Rekrytoijan roolissa perustettu tili omasi kuvan naisesta , joka profiilin tietojen mukaan oli monella tavalla kiinnostunut tietoturvasta .
Asiasta kirjoittava F-Secure panee merkille , että " Jennifer " kertoi olevansa kiinnostunut muun muassa sosiaalisesta manipuloinnista ja penetraatiotestauksesta .
Näyttää nimittäin vahvasti siltä , että tili oli luotu tekemään juuri näitä asioita – verkottumaan tietoturvagurujen kanssa , jotta heidän tietojaan ja kontaktejaan pääsee kartoittamaan .
Erilaisia huijaustilejä oli useampia eri nimillä , ja jokainen näytti keskittyvän tiettyyn tietoturvan osa-alueeseen , kuten haittaohjelmien analysointiin tai tietojen salaukseen .
Heidän työpaikakseen sanottiin Talent Sources , jonka logo paljastui muualta nyysityksi .
Osa profiilikuvista jäljitettiin aitoihin tileihin muun muassa Instagramissa .
Tilien omistajat tuskin tietävät , että heidän naamojaan käytettiin tällä tavoin .
Tilit katosivat sen sileän tien jonkin ajan jälkeen .
Mutta ainakin yksi höynäytetty erehtyi antamaan " Jenniferille " katteettomia suosituksia .
Juksattu työskentelee suuressa yhdysvaltalaisessa puolustusalan yrityksessä .
