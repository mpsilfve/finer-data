Tavoite saavutettiin : Pelimuseossa pääsee pelaamaan — saadaanko seuraavaksi Pong ?
50\_000 euroa on kasassa .
Jos rahaa kertyy vielä enemmän , museon kokoelmasta voi tulla paljon herkullisempi .
Pelimuseo , jossa ei pääse pelaamaan , kuulostaa melko ontolta kokemukselta .
Nyt niin ei käy , sillä suomalainen hanke museon perustamiseksi on saavuttanut minimitavoitteensa 50\_000 euroa joukkorahoituspalvelu Mesenaatissa .
Rahoituskampanjan kuvauksessa sanotaan näin :
– Jos minimitavoite täyttyy , voimme rakentaa museon jokaiseen osaan pelipisteitä , joissa on esillä pelejä eri aikakausilta .
Näiden jopa 40 vuotta vanhojen laitteiden pelikuntoon saattaminen ja niiden ylläpitäminen on vaativaa työtä , johon tarvitaan ammattitaitoa , varaosia , näyttöjä , peliohjaimia ja sitä kautta rahaa .
Museotyön näkökulmasta tällaisen näyttelyn kokoaminen , esineistön käsittely , tutkimustyö ja aineiston laadukas esillepano vievät paljon työtunteja .
Pelimuseo on syntynyt Tampereella Vapriikissa sijaitsevan Mediamuseo Rupriikin , Pelikonepeijoonien ja Tampereen yliopiston yhteistyönä .
Se avautuu yleisölle loppiaisena 2017 .
Nyt tavoitellaan 100\_000 euroa , kun kampanjassa on aikaa jäljellä 41 päivää .
Jos kasaan saadaan 60\_000 euroa , kokoelmaan hankitaan aito Pong-pelilaite videopelaamisen alkuajoilta .
Vieläkin isompi potti voi tuoda museoon esimerkiksi Virtua Racing -peliautomaatin .
Kyseinen kappale oli pitkään käytössä ruotsinlaivalla .
Täysi 100\_000 euroa takaa museoon pelistudion , jota voivat käyttää esimerkiksi pelinkehittäjät , opiskelijat tai kouluryhmät .
