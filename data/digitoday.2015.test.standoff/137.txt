BitTorrent-käyttäjät vaarassa — nämä ohjelmat ovat varmasti turvallisia
Suositussa vertaisverkkoprotokollassa ollut haavoittuvuus mahdollisti uudentyyppisen palvelunestohyökkäyksen .
BitTorrentin käyttämässä Micro Transport Protocol -kirjastossa ( libuTP ) ollutta vikaa käyttämällä vertaisverkossa olevan tietokoneen pystyi helposti valjastamaan palvelunestohyökkäykseen , kertoo ArsTechnica .
Lähettämällä haavoittuvalle torrent-sovellukselle pahantahtoisen paketin , sai tämän lähettämään 50–120 kertaa isomman datamäärän takaisin .
Kun samalla käytti tekniikkaa , joka huijasi lähettäjän verkko-osoitteen toiseksi , pystyi yksinkertaisilla kutsuilla pyytää vertaisverkosta suuria määriä liikennettä kohdekoneeseen ylikuormittaen sen .
Aukko on nyt korjattu ainakin BitTorrentin omissa uTorrent- , BitTorrent- , ja BitTorrent Sync -sovelluksissa , joten päivittämällä sovelluksensa pääsee uhkasta eroon .
Kaikkia muiden valmistajien libuTP:tä käyttäviä sovelluksia ei välttämättä ole vielä päivitetty , joten sellaisten käyttöä voi kannattaa välttää , kunnes päivitys tapahtuu .
Esimerkiksi myös Vuze , KTorrent , qBittorrent , Tixati , ja Transmission käyttävät libuTP:tä .
Ei ole näyttöä siitä , että tätä hyökkäystä olisi vielä oikeasti käytetty verkossa .
