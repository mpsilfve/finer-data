Guardian : Apple hakee salaista testipaikkaa robottiautolle
Applen salaisesta robottiautohankkeesta Project Titanista on huhuttu paljon .
Nyt Guardianin hankkimat asiakirjat vahvistavat , että Apple on jo varaamassa autolle suljettua testausaluetta .
Concordissa , 60 kilometrin päässä Applen tulevasta pääkonttorista sijaitseva laivaston entinen tukikohta ja aseiden kokeilualue on muutettu ajoneuvojen testausalueeksi .
Mercedes Benz ja Honda ovat jo käyttäneet robottiautojen testaamiseen aluetta , jossa on 30 kilometriä liikenneväyliä .
GoMentum Station -niminen alue on piikkilanka-aidoilla suljettu ulkopuolisilta ja aseistetut sotilaat valvovat sitä .
The Guardianin hankkimat asiakirjat osoittavat , että Applen ja GoMentum Stationin edustajat tapasivat toukokuussa .
Asiasta testialueen kanssa kirjeenvaihtoa käynyt Applen Special Project -yksikön Frank Fearon halusi tietää milloin testausalue olisi käytettävissä ja miten sen käyttö koordinoidaan toisten autokehittäjien kanssa .
Myöhemmin toukokuussa GoMentum Stationin robottiautojen testausohjelmista vastaava Jack Hall kirjoitti Fearonille siirtääkseen tapaamista :
– Haluaisimme silti järjestää tapaamisen , jotta asiat etenevät ja te pysytte testausaikataulussanne .
Virallisen kuvauksen mukaan GoMentum Station on maailman laajin suojattu testialue , joka on tarkoitettu verkotettujen ajoneuvojen sovellusten ja robottiautojen teknologian testaamiseen ja kaupallistamiseen .
Testaamisen on määrä johtaa liikenneverkoston seuraavaan sukupolven infrastruktuuriin .
Apple , joka tunnetaan muutenkin salauspyrkimyksistä , ei ole kertonut autohankkeen olemassaolosta edes sisäisesti .
Se ei myöskään suostunut kommentoimaan asiaa Guardianille .
Applen toimitusjohtaja Tim Cook on tavannut viime kuukausina useita autoteollisuuden johtajia .
Applen tiedetään rekrytoineen asiantuntijoita Teslalta ja muilta autovalmistajilta , mukaan lukien Mercedes Benzin Piilaakson tutkimusyksikön johtaja .
Se kaappasi myös useita A123-akkukehittäjän johtavia insinöörejä .
Google , Tesla , Volkswagen , Mercedes-Benz ja useat muut robottiautojen kehittäjät ovat saaneet luvan ajaa koeautoja Kalifornian maanteillä .
Luvan hakeminen edellyttää kuitenkin monien kaupallisten ja teknisten tietojen paljastamista .
Salainen , suljettu testialue sopii paremmin Applen salaiseen kulttuuriin .
GoMentum Stationin omistaja on Contra Costa Transportation Authority .
Sen johtajan Randy Iwasakin mukaan Applen kanssa tehty salassapitosopimus estää kertomasta muuta kuin sen , että he kävivät ja he ovat kiinnostuneita .
Myös Tesla on ollut kiinnostunut GoMentum Stationista , mutta kun sen tutkimusryhmä saapui paikalle huhtikuussa , aseistetut sotilaat estivät pääsyn alueelle .
Ryhmässä oli mukana ulkomailla syntyneitä jäseniä ja ryhmän johtaja kieltäytyi kertomasta sosiaaliturvatunnustaan .
Jälkeenpäin johtaja lähetti sähköpostin , jossa hän perui Teslan kiinnostuksen testialueeseen siihen saakka kunnes prosessit saadaan sovittua .
