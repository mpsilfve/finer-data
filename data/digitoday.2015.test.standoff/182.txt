MTV : Nokian kiristäjä yhä arvoitus — tutkinta jäissä
KRP:n tutkinta Nokian kiristyksestä on tällä hetkellä keskeytetty .
Nokialta miljoonia euroja kiristänyttä tahoa ei ole vielä saatu selvitettyä , kirjoittaa MTV Uutiset .
MTV kertoi viime vuonna , että Nokia maksoi vuosien 2007-2008 tienoilla useita miljoonia euroja kiristäjälle , joka uhkasi Nokiaa matkapuhelinten salauskoodin paljastamisella .
KRP:n rikosylikomisario Tero Haapala sanoo MTV:lle , että tutkinta on tällä hetkellä keskeytetty .
Haapala kertoo , että tapauksesta ei ole tullut poliisille juuri uutta tietoa .
Kiristäjällä oli MTV:n tietojen mukaan hallussaan Symbian-puhelinten kirjoitussalausavain .
Jos koodia olisi levitetty , ei Nokia olisi voinut taata , että puhelimiin päätyy vain Nokian hyväksymiä ohjelmia .
Nokia uskoi , että kiristäjä tai kiristäjät olivat suomalaisia , jotka työskentelivät Symbianin tutkimus- ja tuotekehityksessä .
Nokia taipui kiristykseen ja maksoi miljoonien eurojen lunnaat .
Niistä puolet toimitettiin käteisenä ja puolet kiristäjän vaatimuksesta hyväntekeväisyyteen .
