Mehustaako Apple iPhone-julkistusta Pro-tabletilla ?
Apple saattaa paljastaa ensi viikolla myös kauan huhutun ammattilais-iPadin , 9to5Mac veikkaa .
9to5Macin " luotettujen lähteiden " mukaan 9. syyskuuta Apple paljastaa paitsi uudet iPhonet , myös ammattilaiskäyttöön suunnatun iPad Pro -tabletin yhdessä uudistetun iPad minin kanssa .
Lisäksi huhut väittävät , että iPad Pro todella on laitteen lopullinen nimi .
Joskus Apple on yllättänyt ja vetäissyt hatusta jonkun aivan toisen nimen kuin jota kaikki odottivat .
Jotkut puhuvat vieläkin iWatchista sen virallisen nimen Apple Watchin sijaan .
Applen muita tabletteja suurempi IPad Pro on tulossa myyntiin marraskuussa , mutta ennakkomyynti alkaa jo lokakuun lopulla , 9to5Mac kirjoittaa .
Verkkosivusto pitää silti mahdollisena , että Apple julkistaa iPad Pron erillisessä tilaisuudessa myöhemmin syksyllä .
IPad Airista ei sen sijaan pitäisi olla tulossa uutta versiota kuin vasta ensi vuonna .
