Karu totuus valkeni : Firefox-hyökkäys johtui tietomurrosta
Mozilla kertoo jonkun tunkeutuneen Bugzillaan ja varastaneen haavoittuvuuksiin liittyviä tietoja .
Varkaus mahdollisti äskettäisen hyökkäyksen Firefox-selainta vastaan .
Mozilla paikkasi elokuun alkupuolella haavoittuvuuden , jota oli jo ehditty käyttää hyväksi .
Epäilys oli , että uhrien tärkeitä tiedostoja puhallettiin tällä tavoin ukrainalaiselle palvelimelle .
Mozilla kertoo tietomurrosta blogissaan .
Bugzilla on avoimen koodin työkalu , jota käytetään esimerkiksi virheiden ilmoittamiseen eri tuotteissa .
Mozillan lisäksi sitä käyttävät muun muassa WebKit , Linuxin ydin , FreeBSD , Gnome , Apache ja Red Hat .
Normaalisti pääsy turvallisuuden kannalta arkaluonteisiin tietoihin on rajoitettu , mutta nyt hyökkääjä pystyi onkimaan sieltä Firefox-selaimeen liittyviä ongelmia ja käyttämään niitä hyväkseen .
Joitakin Bugzillan käyttäjiä vaaditaan vaihtamaan salasanansa .
– Päivitämme Bugzillan turvallisuuskäytäntöjä vähentääksemme uusien tämäntyyppisten hyökkäysten riskiä .
Välittömänä ensiaskeleena kaikkia käyttäjiä , joilla on pääsy turvallisuuden kannalta arkaluonteiseen tietoon , vaaditaan vaihtamaan salasanansa ja käyttämään kaksivaiheista tunnistusta , Mozilla sanoo .
Lisäksi Mozilla on rajoittamassa niiden käyttäjien määrää , joilla on pääsy näihin tietoihin .
Myös heidän käyttövaltuuksiaan rajoitetaan .
– Toisin sanoen teemme hyökkääjälle vaikeammaksi murtautua sisään , rajoitamme tilaisuuksia murtautua sisään ja vähennämme sitä tietomäärää , jonka hyökkääjä voi saada murtautumalla sisään .
Bugzillan tietomurrosta uutisoi muun muassa VentureBeat .
