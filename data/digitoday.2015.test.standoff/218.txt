Lennokkien villi länsi päättyi Suomessa — maalaisjärjellä pääsee pitkälle
Trafin määräys lennokkien lennättämisestä astui voimaan perjantaina .
Virasto luonnehtii määräystään varsin liberaaliksi .
Perjantainen määräys kauko-ohjatun ilma-aluksen ja lennokin lennättämisestä on vakava yritys pitää ilmatila turvallisena , mutta samalla taata sekä harrastajille että ammattilaisille kunnolliset mahdollisuudet toiminnan harjoittamiseen .
Alla on muutamia poimintoja suoraan määräyksestä .
Tavallisen lennättäjän pitää esimerkiksi huolehtia , että lennätyksistä aiheutuva vaara ulkopuolisille ihmisille ja heidän omaisuudelleen sekä meluhaitta ovat mahdollisimman pienet .
Lennokin lennättäminen ulkosalle kokoontuneen väkijoukon yläpuolella ei ole sallittua , eikä lentoonlähtömassa saa ylittää kolmea kiloa , jos aikomuksena on lentää asutuskeskuksen tiheästi asutulla alueella .
Lennokin on oltava koko ajan suorassa näköyhteydessä , ja lennokin on oltava koko ajan ohjattavissa .
Lennätyskorkeuden on oltava alle 150 metriä maan tai veden pinnasta pois lukien erikseen määritellyt , ilmailutiedotusjärjestelmässä julkaistut lennokkien lennätyspaikat .
Lennokin lennättäminen esimerkiksi lentoaseman läheisyydessä on sallittua enintään 50 metrin korkeudella maan tai veden pinnasta , kun vaakasuora etäisyys kiitotiestä on vähintään viisi kilometriä .
Lennokin on joka tapauksessa aina väistettävä kaikkia ilma-aluksia .
" Ehkä koko maailman liberaalein "
Määräys on ollut erittäin kaivattu muun muassa sen vuoksi , että tavallisten ihmisten kauko-ohjaamat minikopterit ovat eri puolilla maailmaa häirinneet vaarallisesti matkustajalentokoneita ja aiheuttaneet muutakin hämminkiä .
Määräystä lukiessa pykäliä näyttää äkkisilmäyksellä olevan joka lähtöön , mutta Trafi korostaa jättäneensä siihen paljon vapauksia .
– Uunituore miehittämättömien ilma-alusten käyttöä koskeva määräyksemme on Euroopan , jollei koko maailman liberaalein .
Jo alusta saakka on lähtökohtamme ollut tehdä mahdollisimman kevyttä sääntelyä ja tässä olemme mielestäni onnistuneet erinomaisesti .
Määräys antaa tilaa kokeiluille ja uudenlaisen liiketoiminnan kehittymiselle , uskoo Trafin pääjohtaja Kari Wihlman tiedotteessa .
Harrastajat halusivat tätä
Laitteen käyttötarkoitus ratkaisee sääntelyn vaatimustason .
Harrastajia säännellään kevyemmin kuin ammattilaisia .
Vastaavasti ammattilaisella on mahdollisuus suorittaa sellaisia lentotehtäviä , joista harrastajan on syytä pysyä poissa .
Trafista korostetaan Digitodaylle , että määräys ei mitenkään heikennä tai poista olemassa olevia säädöksiä ja lakeja .
Minikopterilla kuvatessa pätevät esimerkiksi kotirauhasta tai yksityisyydestä annetut lait .
Määräyksen päätarkoitus on selkeyttää pelikenttä .
Siihen on ollut voimakas halu myös lennokkitoimijoiden puolella , Trafista korostetaan .
