Yhdysvallat pyysi pidättämään krakkereita : Mitä teki Kiina ?
Yllätys , yllätys .
Kiina todella pidätti heidät hyvän tahdon eleenä , Washington Post kirjoittaa .
Yhdysvallat ja Kiina sopivat syyskuussa , ettei kumpikaan tue tietoisesti liikesalaisuuksien tai kaupallisen tiedon varastamista verkossa .
Epäselväksi jäi , johtaako laimea lupaus tekoihin .
The Washington Postin mukaan Kiina kuitenkin teki jotain merkittävää jo viikkoja ennen presidentti Xi Jinpingin valtiovierailua Yhdysvaltoihin .
Kiina pidätti muutamia epäiltyjä verkkorikollisia Yhdysvaltain pyynnöstä .
Yhdysvallat on uhannut Kiinaa taloudellisilla pakotteilla , jos se ei puutu tiukemmin liikesalaisuuksien varastamiseen verkossa .
Pidätetyt syyllistyivät Yhdysvaltain mukaan kaupallisten salaisuuksien varastamiseen yhdysvaltalaisilta yrityksiltä myytäväksi kiinalaisille valtiojohtoisille yrityksille .
The Washington Postin mukaan Yhdysvaltain pyyntö oli testi sen varmistamiseksi , että Kiina on tosissaan .
Tietenkin nyt Kiinaa katsotaan silmä kovana , koska pidätysten halutaan johtavan oikeudenkäyntiin .
