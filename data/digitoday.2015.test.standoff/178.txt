Hallitus kaivoi miljoonia Microsoftilta irtisanottujen tukemiseen
Työllistämismäärärahoihin esitetään 21,6 miljoonaa euroa lisää rahaa .
Osa tästä on korvamerkitty Microsoftilta irtisanottujen tukemiseen .
Hallitus aikoo tukea ohjelmistoyhtiö Microsoftin Suomessa irtisanomien työntekijöiden uudelleen työllistymistä jopa lähes 4,5 miljoonalla eurolla .
Microsoft vahvisti elokuussa vähentävänsä 2\_300 työpaikkaa yt-neuvottelujen seurauksena ja lopettavansa Salon toimipisteensä .
Valtiovarainministeriö esittää vuoden 2015 kolmannessa lisätalousarviossa lisämäärärahaa muun muassa työllistämismäärärahoihin sekä aikuiskoulutukseen .
Julkisiin työvoima- ja yrityspalveluihin esitetään 21,6 miljoonan euron lisäystä .
Summasta 1,6 miljoonaa euroa on kohdennettu Microsoftin irtisanomien työntekijöiden tukemiseen .
Tukirahaa on haettu Euroopan globalisaatiorahastolta .
Työllistämismäärärahojen 21,6 miljoonan lisätarve johtuu työttömyyden kasvusta .
Työ- ja elinkeinoministeriön ely-keskuksille ja TE-toimistoille jakamista työllistämistuista maksetaan aloittavien yrittäjien starttirahaa , työttömän työllistämiseen palkkatukea sekä työvoimakoulutusta .
Valtion työllisyysmäärärahat olivat loppumassa monin paikoin jo kesän korvilla .
Microsoftin irtisanomisiin liittyen TE-toimistoille ja ely-keskuksille esitetään lisäksi lisämäärärahaa määräaikaisten työntekijöiden palkkaamiseksi .
TE-toimistoille esitetään 400\_000 euroa seitsemän työntekijän ja ely-keskuksille 130\_000 euroa kahden työntekijän palkkaamiseksi .
Koulutustukea erityisesti Salon seudulle
Aikuiskoulutuksen kehittämiseen esitetään lisämäärärahaa 1,35 miljoonaa euroa ja ammatilliseen lisäkoulutukseen miljoona euroa .
Valtiovarainministeriön neuvottelevan virkamies Annika Klimenko kertoo , että Microsoftin tilanne on merkittävä tekijä myös näiden lisämäärärahojen taustalla , vaikka lisätalousarvioesityksessä ei sanota sitä suoraan .
Esityksessä puhutaan ICT-alan rakennemuutoksen vauhdittamisesta ja äkillisen rakennemuutoksen vaikutusten lieventämisestä .
Klimenkon mukaan tavoitteena on helpottaa erityisesti Salon seudun tilannetta tarjoamalla koulutusta , joka edistäisi irtisanottujen uudelleen työllistymistä .
VM:n lisätalousarvioesitys on tarkoitus antaa eduskunnalle 17. syyskuussa .
Budjettiriihi on syyskuun 9. ja 10. päivä .
