Pornosovellus ottaa kuvia käyttäjästä ja vaatii lunnaita
Android-puhelimiin on levitetty Adult Player -nimistä haittaohjelmaa , joka ottaa ensin käyttäjästä kuvia ja sen jälkeen lukitsee puhelimen ja vaatii lunnaita .
Yhdysvaltalaisen tietoturvayrityksen Zscalerin blogin mukaan Adult Player houkutteli Android-puhelimen omistajia lataamaan sovelluksen , joka tarjosi pornoa .
Sovellus kuitenkin otti salaisesti kuvia puhelimen etukameralla ja lukitsi sitten puhelimen jättäen näytölle vaatimuksen 500 dollarin lunnasmaksusta .
Lunnasvaatimus piti näytön jatkuvasti päällä eikä siitä päässyt eroon puhelimen käynnistyksellä .
Intel Securityn elokuisen tiedon mukaan kiristyssovellukset lisääntyivät viime vuonna 127 prosenttia , BBC kirjoitti .
Etupäässä kiristäjät ovat iskeneet työpöytäkoneisiin ja kannettaviin , mutta ne ovat nyt leviämässä älypuhelimiin .
Adult Player ei ole ollut tarjolla virallisessa Android-kaupassa Google Playssä vaan sitä tarjottiin ladattavaksi suoraan nettisivulta .
Zscaler ohjeisti Adult Player tartunnan saaneita käynnistämään puhelin turvamoodissa ja sen jälkeen poistamaan haittasovellus .
Turvamoodissa käynnistäminen tapahtuu eri tavoilla eri puhelimissa .
Haittaohjelmien välttämiseksi ihmisiä kehotetaan lataamaan Andoid-sovelluksia vain Google Playstä .
Puhelimeen tarjolle tulevia tuntemattomia latauslinkkejä ei pitäisi koskaan klikata .
