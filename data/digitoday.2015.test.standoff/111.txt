Komeetat löivät hynttyyt yhteen : Ilmaista latausta Tesloille
Hurjassa nousussa olevat autovalmistaja Tesla ja majoitusyritys Airbnb aloittavat yhteistyön .
Sähköautovalmistaja Tesla ja majoituspaikkavälittäjä Airbnb ovat ryhtyneet yhteistyöhön Yhdysvaltain länsirannikolla .
Ne tiedottivat viime viikolla , että kalleimpiin Airbnb’n kautta vuokrattaviin majoitustiloihin tulee ilmaiset latausasemat Teslan autoille .
Uutistoimisto Bloomberg kirjoitti , että yritykset ovat luvannet avata 30 latauspistettä Kaliforniassa .
Yhteistyö markkinoi Airbnb’n luksusasuntojen vuokrausta ja Teslan luksusluokan sähköautoa .
Latausasemien lisääminen poistaa ihmisten pelkoa siitä , että sähköauton akut tyhjenevät ja autot jäävät tielle kesken matkan .
Tesla Model S -autolla voi ajaa 335–435 kilometriä yhdellä latauksella .
Airbnb’n mukaan yritykset aikoivat lisätä latausasemien määrää tulevaisuudessa .
Ne käyttävät kaksiosaista mainosiskulausetta : Ole vapaa .
Kulje pitkälle .
Tesla Motors on tiukassa taloudellisessa tilanteessa , sillä se tekee tappiota jokaisella myymällään autolla .
Lisäksi se sijoittaa suuria summia seuraavan mallin tuotantolaitoksen rakentamiseen ja valtavan akkutehtaan pystyttämiseen .
