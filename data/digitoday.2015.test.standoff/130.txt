Kuka tämän teki ?
Kaupasta ostetuissa puhelimissa haittaohjelma
Eri kiinalaisvalmistajien Android-puhelimia on päässyt myyntiin saastuneina , G Data selvitti .
Huawei- , Lenovo- ja Xiaomi -merkkisissä puhelimissa ja tableteissa on ollut erilaisia haitta- ja vakoiluohjelmia jo valmiiksi asennettuina , kun laitteet tulevat kauppoihin , todetaan saksalaisen tietoturvayhtiö G Datan tutkimuksess a ( pdf ) .
Haittaohjelmia löytyi myös Suomessa tuntemattomammista kiinalaispuhelimista .
Valmiiksi asennettuja haittaohjelmia löytyi Huawei G510- , Lenovo S860- , Xiaomi Mi 3- , Alps A24- , Alps 809T- , Alps H9001- , Alps 2206- , Alps PrimuxZeta- , Alps N3- , Alps ZP100- , Alps 709- , Alps GQ2002- , Alps N9389- , Andorid P8- , ConCorde SmartPhone6500- , DJC touchtalk- , ITOUCH- , NoName S806i- , SESONN N9500- , SESONN P8- ja Xido X1111 -puhelimista .
Näistä ainakin Huawei Ascend G510 -mallia on myyty Suomessa .
G Datan tutkijat ovat kuitenkin varmoja , että laitteiden valmistajat eivät suurimmassa osassa tapauksista ole haittaohjelmien asentajia .
Tutkijat eivät kuitenkaan pystyneet jäljittämään jonnekin valmistajan ja myyjän välille sijoittuvaa haittaohjelmien levittäjää .
Haittaohjelmat on yleensä piilotettu näyttämään tavallisilta luvallisilta sovelluksilta , joissa on kuitenkin käyttäjältä kätkettyjä toimintoja .
Esimerkkinä G Data mainitsee muokatun Facebook-sovelluksen , joka antaa haittaohjelman laatijalle pääsyn kaikkiin puhelimen tietoihin .
G Data julkaisee raporttinsa kaksi kertaa vuodessa .
Uuden tutkimuksen mukaan Android-haittaohjelmien määrä on huimassa kasvussa .
G Datan mukaan löydettyjen Android-haittaohjelmien määrä kasvoi tämän vuoden huhti–kesäkuussa 27 prosenttia tammi–maaliskuuhun verrattuna .
