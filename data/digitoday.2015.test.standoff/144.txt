Twitter sulki pääsyn poliitikkojen poistamiin viesteihin
Poliitikot käyttävät runsaasti mikroblogipalvelu Twitteriä omien viestiensä tuomisessa julkisuuteen .
Twitter kiittää estämällä linkit poliitikkojen poistamiin viesteihin .
Twitter ilmoitti viikonloppuna sulkevansa sovellusliittymän Open State Foundationin Britanniassa ja 29 muussa maassa toimiviin Politwoops-sivustoihin ja Diplotwoops-sivuihin .
Twitter sulki yhteyden amerikkalaispoliitikkojen poistamia viestejä seuraavaan Politwoops US -sivustoon toukokuussa .
Twitter perusteli päätöstään sillä , että viestien poistaminen oli poliitikkokäyttäjien oma päätös ja käyttäjän oman äänen ilmaus .
Poliitikkojen poistamia julkisia lausuntoja seuraavan Open State Foundationin johtaja Arjan El Fassed oli täysin eri mieltä .
The Guardianin mukaan hän sanoi :
– Mitä poliitikot sanovat julkisuudessa , muuttuu osaksi julkista historiaa .
Vaikka tviitit poistetaan , ne ovat osa parlamentaarista historiaa .
Tviitit on kirjoitettu ja myöhemmin poistettu .
– Sen , mitä poliitikot sanovat julkisuudessa , tulisi olla kaikkien saatavilla .
Tässä ei ole kyse kirjoitusvirheistä , vaan tärkeästä näkymästä siihen , miten valittujen edustajien viestit voivat muuttua ilman varoitusta .
