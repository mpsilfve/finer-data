Vinha idea : Apple haluaa ympätä polttokennon kannettavaan
Maailman arvokkain teknologiayritys Apple on monessa mukana .
Torstaina Yhdysvaltain patenttivirasto julkaisi Applen patenttihakemuksen , joka koskee polttokennoa kannettavien laskentalaitteiden energialähteenä .
Applen patenttihakemus kuvaa keksintöä , joka toimii kannettavan tietokoneen sisäisenä virtalähteenä päiviä tai viikkoja .
Apple kuvaa menetelmää , jolla polttokenno voidaan suunnitella laitteen elektroniikkaan lisäämättä laitteen painoa merkittävästi .
Juuri polttokennon ymppääminen laitteeseen erottaa menetelmän käytössä olevista polttokennoratkaisuista .
Polttokenno on houkutteleva ratkaisu , koska siihen voidaan varastoida paljon energiaa pienempään tilaan kuin akkuun , Cnet kirjoitti .
Polttokennojen energia tulee usein vedystä , mutta Applen patentissa esitellään useita mahdollisia energialähteitä .
Siinä mainitaan muun muassa natriumborohydridi ja vesi , natriumsilikaatti ja vesi , litiumhydridi ja vesi , magnesiumhydridi ja vesi ja myös nestemäinen vety ja paineistettu vetykaasu .
Apple jätti vuonna 2011 vastaavan kannettavan laskentalaitteen patenttihakemuksen .
Maaliskuussa patenttivirasto julkaisi Applen patenttihakemuksen mobiililaitteiden ulkoisesta polttokennovoimanlähteestä .
