Luulotautisen kirous : Google tarjoaa sairauksien kuvauksia
Google lisää 500 uutta tautia terveyspalveluunsa .
Nyt sieltä pitäisi löytyä tauti kriittisimmänkin luulotautisen tarpeisiin .
Helmikuussa Google avasi hakukoneeseensa erityispiirteen , joka auttaa hakijaa löytämään oireisiinsa sopivan taudin 400 joukosta .
Torstaina Google kertoi blogissaan , että tautikanta on kohta kasvatettu 900:aan .
Mukana on myös harvinaisia trooppisia tauteja kuten chikungunya .
Tällä hetkellä palvelu on saatavissa vain englanninkielisenä , mutta lisää kieliä on tulossa .
Lääkärien toivomuksesta palvelu tarjoaa myös mahdollisuuden tulostaa pdf-paperi otettavaksi mukaan vastaanotolle .
Googlen blogin mukaan sairausluettelon kaksinkertaistamiseen innoitti suhteellisen harvinaisen legioonalaistaudin puhkeaminen New Yorkissa elokuussa .
Taudin googlausmäärät kasvoivat yli tuhat prosenttia .
Tautikuvaukset ovat osa Googlen Knowledge Graph -tietokantaa , joka tarjoaa ammattilaisten tarkastamaa tietoa .
Oireitaan googlaava saa hakutulosten oikealle puolelle tietolaatikon , jossa kerrotaan taudin yleisimmät oireet , hoidot ja sen esiintyvyys .
