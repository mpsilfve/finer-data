Penkkihakkerin jälkeen : Lentoyhtiö palkitsee aukoista
Yhdysvaltalainen lentoyhtiö United Airlines on antanut palkkioita hakkereille tietoturvaongelmien raportoinnista .
United Airlines on yksi ensimmäisistä yrityksistä teknologia-alan ulkopuolella , joka palkitsee ulkopuolisia haavoittuvuuksista .
Se kertoi käytännöstään toukokuussa ja nyt se vahvisti uutistoimisto Reutersille myöntäneensä kahdelle hakkerille miljoonia lentomaileja vastineeksi aukkojen raportoinnista .
Pienempiäkin palkkioita on mahdollisesti jaettu , mutta niitä lentoyhtiö ei vahvistanut .
Yksi parhaiten palkituista aukoista koski haavoittuvuutta Unitedin verkkosivustolla .
Löytäjän mukaan aukko mahdollisti sivuston haltuunoton .
Päätös seuraa huhtikuista tapausta , missä United Airlinesin koneessa matkustanutta tietoturva-asiantuntijaa Chris Robertsia epäiltiin tunkeutumisesta toiseen koneen moottoreista .
Tämä ei ollut lainkaan lentoyhtiön mieleen , joskin Roberts on väittänyt vain spekuloineensa mahdollisuudella hallita koneen järjestelmiä .
