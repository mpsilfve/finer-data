Uusi raiskauskanne : " Uber asettaa naiset vaaraan "
Kaksi naista sanoo joutuneensa seksuaalirikoksen uhriksi kyytipalvelu Uberin autossa .
Asiasta kirjoittaa ainakin Cnet .
Yhdysvaltalainen mobiilisovellukseen perustuva kyytien välittäjä Uber joutui uuden oikeuskanteen kohteeksi kotikentällään .
Asiasta uutisoivan Cnetin mukaan kaksi naista sanoo joutuneensa yhdessä tapauksessa raiskauksen ja toisessa tapauksessa muun seksuaalisen rikoksen uhriksi Uberin autoissa .
Kanteen mukaan Uber tietoisesti lyö laimi naisasiakkaiden turvallisuuden , vaikka se samalla mainostaa palvelua heille .
– Markkinoimalla voimakkaasti naisille , jotka ovat nauttineet alkoholia ja väittäen samalla , että matkustajien turvallisuus on sen tärkein prioriteetti , Uber itse asiassa asettaa naiset vaaraan , kanteessa sanotaan .
Naiset vaativat vahingonkorvauksia ja Uberia parantamaan turvallisuutta muun muassa takaamalla ympärivuorokautiset tukipuhelut asiakkaille kaikissa Uberin toimintakaupungeissa .
He haluavat myös gps-seurannan kaikkiin autoihin .
Uberin edustajan mukaan kyseiset kuskit on poistettu pysyvästi palvelusta , ja poliisin kanssa tehdään yhteistyötä .
Palvelu sanoo torjuvansa kaikki kuskit , jotka on tuomittu muun muassa seksi- tai väkivaltarikoksista tai aserikkomuksista .
Kyytipalvelu on ollut useasti ennenkin silmätikkuna väitettyjen seksirikosten vuoksi .
Cnetin mukaan tästä tapauksesta voi koitua yhtiölle vakavia seurauksia , jos se pakotetaan valvomaan kuskejaan tarkemmin .
Äskettäin Uber selvisi yhdestä intialaisesta raiskauskanteesta , koska kantaja perui sen tuntemattomasta syystä .
