Intia vaatii kyytipalvelu Uberilta ja Olalta hätänappulaa
Intia on laatinut sääntöehdotuksen kyytipalveluille .
Siinä ehdotetaan muun muassa sovelluksiin hätänappulaa ja suoraa yhteyttä poliisiin , kirjoitti Financial Times , joka oli nähnyt julkistamattoman ehdotuksen .
Jakamiseen perustuvat liiketoimintamallit vaativat uusia sääntöjä myös yhteiskunnalta .
Eniten huomiota ovat saavuttaneet kyytipalvelut , jotka tunkeutuvat monella tavalla säännellylle henkilöiden kuljettamisalueelle .
Muutama päivä sitten raportoitiin Pekingin alustavista säännöistä .
Financial Times kirjoitti tiistaina Intian keskushallinnon laatimasta ehdotuksesta .
Intian osavaltioiden ja aluehallintojen ei tarvitse hyväksyä New Delhin esityksiä , mutta niiden uskotaan vaikuttavan hajanaisen sääntelyn yhtenäistämiseen .
Uudet säännöt tulisivat koskemaan ennen kaikkea amerikkalaista Uberia ja intialaista Olaa .
Uber on satsaamassa miljardia dollarin Intiaan , joka on sen toiseksi suurin markkina-alue Yhdysvaltain jälkeen toimintakaupunkien lukumäärällä mitattuna .
Sen kanssa kilpaileva Ola on kerännyt satojen miljoonien sijoituksia muun muassa Uberin toiselta kilpailijalta kiinalaiselta Didi Kuaidilta ja sen sijoittajilta .
Financial Timesin näkemässä sääntöehdotuksessa vaaditaan kyytivälittäjiä varustamaan autot hätätilanappulalla ja sovellukset poliisin numerolla .
Lisäksi välittäjien on perustettava ympäri vuorokauden toimia palvelukeskuksia .
Niiden on tarkistettava kuljettajien taustat perusteellisesti ja käytettävä vain hyvämaineisia kuljettajia .
Intian sääntöehdotus on suosiollinen kyytivälittäjille siinä että se tunnustaa ne taksikuljetuksesta erillisiksi palveluiksi eivätkä aseta samoja vaatimuksia kuin takseille .
Esimerkiksi näkyvissä olevia taksamittareita ei vaadita .
Uber ja Ola toivottavat yhtenäiset säännöt tervetulleiksi .
Ne eivät välttämättä ole ihastuneita kaikkiin sääntökohtiin .
Ehdotuksen mukaan välitysyritykset eivät saa estää kuljettajia käyttämästä myös kilpailijan sovellusta , ei edes siinä tapauksessa , että välittäjä olisi rahoittanut kuljettajan autoa .
