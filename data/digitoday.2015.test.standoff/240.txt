Applen uutiset on Kiinassa pelkkä virheviesti
Apple ei näytä uutta uutissovellustaan ollenkaan toiseksi suurimmalla markkina-alueellaan .
Kiinassa uutisotsikoiden tilalla on virheviesti .
New York Times uutisoi maanantaina , että Applen News-sovellus toimii tällä hetkellä Yhdysvalloissa ja se on koekäytössä Britanniassa ja Australiassa , mutta Kiinassa se on estetty .
Yhdysvalloissa rekisteröidyt puhelimet näyttävät uutistarjonnan myös ulkomailla , paitsi Kiinassa .
Siellä uutissovelluksen asemesta käyttäjä näkee virheilmoituksen : Can’t refresh right now .
News isn’t supported in your current region .
( Päivittäminen ei onnistu .
Uutissovellusta ei tueta alueellasi . )
Kiinan valtio pitää sisällön tuottajia ja jakelijoita vastuullisina sisällön sopivuudesta .
Kiinassa sisällön julkaisijat torjuvat kiellettyjä sanoja sekä tietokonesovelluksilla että maksamalla siitä palveluna tai palkkaamalla omat sensorinsa .
Tällä hetkellä Apple kiertää ongelman turvautumalla sovelluksen estoon .
New York Timesin mukaan Applen on kehitettävä oma sensurointijärjestelmänsä varjellakseen 13 miljardin dollarin Kiinan markkinaansa .
Apple voi myös jatkaa nykykäytäntöä , jossa käyttäjille ei näytetä ollenkaan uutisia .
Apple kieltäytyi kommentoimasta asiaa .
