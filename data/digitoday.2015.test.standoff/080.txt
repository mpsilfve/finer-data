Sony pakkasi 4K-pikselit puhelimeen — mutta onko siitä hyötyä ?
Sony julkisti uudet Xperia Z5 -puhelimet , joissa on paljon tuttua .
Sony ehti kuitenkin ensimmäisenä valmistajana tuoda puhelimeensa huipputarkan 4K-näytön .
Sony julkaisi eilen odotetusti kolme uutta Xperia Z5 -puhelinta : Xperia Z5:n sekä Compact- ja Premium-mallit .
Kiinnostavin on Xperia Z5 Premium , joka on markkinoiden ensimmäinen 4K UHD -näytöllä varustettu älypuhelin .
Näyttö on 5,5 tuuman kokoinen , joten nähtäväksi jää , kuinka paljon 3840×2160 pikselin näyttö käytännössä on parempi kuin älypuhelimissa jo yleinen fullhd-näyttö .
Pahimmassa tapauksessa 4K-näyttö vain lisää akunkulutusta .
Pienimmän Compact-mallin näytön koko on 4,6 tuumaa 720-tarkkuudella , ja perus-Xperia Z5:ssä on 5,2 tuuman näyttö fullhd-tarkkuudella .
Kaikissa Sonyn Xperia Z5 -malleissa on 64-bittinen Qualcomm Snapdragon 810 -prosessori , joka oli jo yhtiön viime keväänä julkistamissa Xperia-puhelimissa .
Hieman erikoisesti kevään Xperia-mallin nimi oli Japanissa Z4 , mutta muualla maailmassa Z3+ .
Keväällä Sony Xperia Z3+:n testissä prosessori lämpeni huomattavasti tietyissä käyttötarkoituksissa , joten saa nähdä , onko Sony nyt ratkaissut ongelman .
Puhelimissa on sisäistä muistia 32 gigatavua sekä microsd-muistikorttipaikka .
Kaikissa Z5-malleissa on myös 23 megapikselin takakamera sekä viiden megapikselin etukamera .
Käyttöjärjestelmänä on Android 5.1 Lollipop .
Aiempien mallien tapaan uutuudet ovat vesi- ja pölytiiviitä .
Compact-mallin akun koko on 2700 mAh , perusmallin 2900 mAh ja Premium-mallin 3430 mAh .
Compact-malli tulee myyntiin Suomessa syyskuun lopulla , Xperia Z5 lokakuussa ja Premium-malli marraskuussa 849 euron hintaan .
