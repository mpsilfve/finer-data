Onko kolmannelle pyörälle tilaa : Firefox tulee iPhoneen
Mozilla tiedotti torstaina käynnistäneensä iPhonessa toimivan Firefox-selaimen esiversion käyttötestauksen .
Mozilla ilmoitti blogissaan hakevansa Firefoxin iOS-version käyttäjäkokemuksia yhdessä maassa , Uudessa-Seelannissa .
Muualla maailmassa asuvat asiasta kiinnostuneet voivat jättää sähköpostiosoitteensa saadakseen tietoa selainversion laajemmasta levityksestä .
Firefox-tilin avulla käyttäjät voivat siirtää oman selainhistoriansa , salasanat ja välilehdet tietokoneesta iPhoneen tai iPadiin .
Mozilla on erityisen kiinnostunut käyttäjien reaktioista älykkääseen hakuun , joka tarjoaa muun muassa mahdollisuutta valita hakukone .
Perusasetuksissa Firefoxin iOS-versio tarjoaa hakukoneeksi Yahoota .
Firefoxin markkinajohtajuus on rapistunut kilpailussa Googlen Chromen kanssa .
Mittaustavasta riippuen se asettuu yleensä kolmanneksi suosituimmaksi selaimeksi Internet Explorerin jälkeen .
Mobiiliselamista ylivoimaisesti suosituimmat ovat Chrome ja Applen Safari .
Uudesta selainversiosta uutisoi muun muassa VentureBeat .
