Avaruusasemalle vietiin viinaa ( vaan ei juotavaksi )
Kansainvälisellä avaruusasemalla kypsytellään parhaillaan viittä eri alkoholia .
Maata kiertävällä kansanvälisellä avaruusasemalla ( ISS ) on meneillään monia tieteellisiä kokeita .
Yksi erityisen kiinnostava alkoi elokuussa tehdyn tarviketäydennyksen yhteydessä alkanut koe , jossa tutkitaan alkoholin maun kypsymistä avaruudessa .
Viime kuun 19. päivä ISS:lle kansanväliselle avaruusasemalle ( ISS ) Japanista automatisoidulla HTV-5-raketilla laukaistu 4,5 tonnin tarvike-erä sisälsi alkoholia tutkimustarkoituksiin .
Lasti saapui perille viittä päivää myöhemmin .
Asiasta kirjoittaa muun muassa Space.com .
Operaation takana on japanilainen Suntory Global Innovation Center , jonka omistama Suntory Whiskey on suuri alkoholintuottaja .
Testeissä tutkitaan , miten painovoiman puute sekä konvektion ( energian siirtyminen sitä kuljettavan aineen mukana ) puute vaikuttaa alkoholin makuun .
Alkoholia säilytetään Japanin avaruushallinnon isännöimässä ISS:n Kibo-moduulissa .
Osan näytteistä on määrä viettää avaruudessa yli kaksi vuotta , osa palaa maahan jo noin vuoden kuluttua .
Palannutta alkoholia verrataan myöhemmin saman valmistuserän maan päälle jääneeseen osaan .
Avaruuteen viedyn viinan laadusta ei ole muuta tietoa kuin että kyseessä on viittä eri tislettä .
Alkoholivalmistajan tuotekatalogista löytyvät muun muassa Jim Beam- , Maker's Mark- sekä Canadian Club -viskit sekä Hornitos-tequila ja Midori-likööri .
ISS on " kuiva vyöhyke " , eli alkoholin nauttiminen avaruusasemalla ei ole sallittua .
