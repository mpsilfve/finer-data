Mediaguruilta uusi televisiopalvelu — nimi tyrmistyttää suomalaisia
Ranskalaiset mediagurut suunnittelevat Molotov-nimistä televisiopalvelua internetiin .
Kaksi ranskalaista media-alan veteraania on aloittanut 100 miljoonan euron rahankeräyshankkeen perustaakseen verkossa toimivan suoratoistopalvelun perustamiseksi , kertoo uutistoimisto Bloomberg .
Hankkeen takana ovat Canal Plusin perustaja Pierre Lescure sekä elokuvaportaali Allocinen perustaja Jean-David Blanc .
Miehet kertovat saaneensa sopimukset valmiiksi ranskalaisten televisioyhtiöiden kanssa ja aloittavansa lähetykset lokakuussa .
Sadan miljoonan rahoitus on määrä saada päätökseen ensi vuonna .
Palvelun ajatus perustuu siihen , että se lähettää televisiokanavien sisältöä verkon kautta .
Molotovilla ei ole omaa ohjelmatarjontaa , vaan se on olemassa oleville televisioyhtiöille uusi julkaisukanava .
Lähetysten live-katselun ohella palvelu mahdollistaa ohjelmien jälkikatselun .
Molotovin on määrä toimia " kaikilla verkkoon kytketyillä laiteilla " .
Palvelun nimi perustuu suomalaisesta näkökulmasta kielelliseen väärinkäsitykseen .
Suomessa Molotov-sana tarkoittaa yksiselitteisesti Stalinin oikeaa kättä , Neuvostoliiton ulkoministeri Vjatšeslav Mihailovitš Molotovia ( 1890–1986 ) .
Useimmissa muissa kielissä Molotov sen sijaan tarkoittaa polttopulloa , joka tunnetaan suomen kielessä pidemmässä muodossaan Molotovin cocktail .
Palvelun nimen on määrä kuvata sen " cocktailmaista sisältöä ja pomminkaltaista leviämispotentiaalia " .
Nimeä voi silti pitää suomalaisittain harvinaisen epäonnistuneensa , sillä talvisotaa edeltäviä neuvotteluja johtanutta ulkoministeri Molotovia pidetään Suomen-syöjistä pahimpina .
