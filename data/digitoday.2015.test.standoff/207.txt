Android-kello sai interaktiivisen , muokattavan kellotaulun
Googlen puettavien laitteiden käyttöjärjestelmä Android Wear sai torstaina uudistuksen , joka antaa käyttäjän valita mitä tietoja ja linkkejä hän haluaa pitää esillä ranteessaan .
Official Android Blogin julkistuksen mukaan interaktiivisia kellotauluja on nyt saatavilla kolmelta kehittäjältä .
Bitsin kellotaulussa käyttäjä pääsee valitsemaan kellotauluun aikanäytön lisäksi muun muassa seuraavista : vastaamattomat puhelut , uudet viestit , sää , akku , osakekurssit , kokoukset .
Together-sovellus keskittyy jakamaan tietoja , tunteita ja aktiviteetteja ystävien paritettujen kellojen kesken .
Under Armourin kellotaulu puolestaan on tarkoitettu liikunnan harrastajille .
Siihen saa kaikki tavalliset kuntoilua koskevat mittatiedot .
Android Wearin interaktiivinen kellotaulu tulee saataville kaikkiin Android Wear -kelloihin lähiviikkoina .
Katso interaktiivisia kellotauluja esittelevä Youtube-video alta .
