Android-aukot uhkaavat joka suunnasta : Lue selviytymisopas
Viestintäviraston Kyberturvallisuuskeskus erittelee kuusi uusinta Android-uhkaa ja antaa myös kuusi keinoa suojautumiseen .
Googlen Android-käyttöjärjestelmästä on löydetty viime aikoina esiin useita haavoittuvuuksia , jotka uhkaavat vähintään satoja miljoonia käyttäjiä .
Uutisissa ovat näkyneet Stagefright 1 ja 2 , Silent Attack , Certifi-gate ja Multitasking-haavoittuvuus .
Lisäksi yksi aukko voi syöstä laitteen jatkuvaan uudelleenkäynnistysten kierteeseen .
Android-käyttäjä on pitkälti Googlen ja puhelinvalmistajien armoilla sen suhteen , koska oma puhelin tai tabletti saa paikkauksen haavoittuvuuksiin .
Voi myös käydä niin , että korjausta ei tule ollenkaan .
Tämä lienee karu todellisuus etenkin vanhempien ja varvinaisempien laitteiden tapauksessa .
Jotain voi silti tehdä .
Kyberturvallisuuskeskus neuvoo paitsi 1) asentamaan päivitykset , jos ja kun ne ovat saatavilla , myös 2) miettimään , mitä sovelluksia laitteeseensa asentaa ja mistä niitä hankkii .
Samalla on syytä muistaa , että jopa Googlen virallisen Play-kaupan portit ovat toisinaan pettäneet ja päästäneet sisään vaarallisia sovelluksia .
Maltti sovellusten kanssa auttaa suojautumaan kaikilta kuudelta haavoittuvuudelta .
Sama pätee ohjeeseen 3) poistaa laitteesta kaikki sovellukset , joita ei käytä .
Nimenomaan Stagefrightilta varjelee , jos 4) varoo avaamasta tuntemattomia viestejä tai linkkejä .
Käyttäjän kannattaa myös 5) poistaa multimediaviestien automaattinen lataus ja esikatselu .
Osaan mainituista aukoista on julkaistu korjaus , mutta ei kuitenkaan kaikille laitteille .
Yleisohjeena Kyberturvallisuuskeskus neuvoo 6) käyttämään Android-laitteessa jotain tietoturvatuotetta .
