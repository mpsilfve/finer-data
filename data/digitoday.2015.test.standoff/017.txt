Huima ennätys : Miljardi käyttäjää vieraili Facebookissa yhden päivän aikana
Maailman suurin yhteisöpalvelu teki 24. elokuuta uuden yhden päivän kävijäennätyksen .
Toimitusjohtaja Mark Zuckerbergin mukaan Facebookissa kävi maanantaina miljardi vierailijaa .
Facebookia käyttää ainakin kerran kuukaudessa noin 1,5 miljardia jäsentä .
Vilkas maanantaipäivä merkitsee sitä , että maailman ihmisistä noin joka seitsemäs kirjautui Facebookiin , Mark Zuckerberg kirjoitti torstaina .
Valtaosa , 87 prosenttia , Facebook-vierailuista tehdään matkapuhelimen tai taulutietokoneen kautta , Cnet kirjoitti .
Mobiilikäyttäjien määrän nopea kasvu tietää rahaa Facebookille .
Huhti-kesäkuussa Facebookin 76 prosenttia mainostuloista tuli mobiilimainoksista .
Yrityksen liikevaihdosta suurin osa tulee mainosmyynnistä , mutta tarkkaa lukua ei ole kerrottu julkisuuteen .
Markkinatutkimusyritys eMarketerin lukujen mukaan Facebook ottaa 18 prosentin siivun maailman mobiilimainoskakusta .
