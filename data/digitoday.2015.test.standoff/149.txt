Ashley Madison -painajainen pahenee : Vuodettujen tietojen määräkolminkertaistui
Ashley Madison -deittipalvelun hakkerit jysäyttivät toisen annoksen kaapattuja tietoja nettiin torstaina .
Syrjähyppypalvelun murrosta vietyjä tietoja vuodettiin torstaina nettiin 20 gigatavun verran , kaksi kertaa enemmän kuin ensimmäisessä vuodossa .
Tällä kertaa vuodon saatteena oli viesti Ashley Madison -palvelun omistavan Avid Life -yhtiön toimitusjohtajalle Noel Bidermanille :
– Hey Noel , you can admit it's real now ( Hei Noel , joko nyt myönnät että on totta ) .
Tietomassan vuotanut Impact Team liitti mukaan saman pgp-salausavaimen kuin ensimmäisessä vuodossa .
Toinen vuoto näyttää keskittyvän Bidermanin sähköpostitilin viesteihin ja palvelun sisäiseen viestintään enemmän kuin sen käyttäjien tietoihin , Engadg et kirjoitti .
Ashley Madisonin deittipalvelua käyttäneet ovat joutuneet monenlaisiin hankaluuksiin .
Muun muassa Yhdysvaltain liittovaltion työntekijät , jotka ilmeisesti ovat käyttäneet työsähköpostinsa osoitteita , ovat hankaluuksissa .
Osa heistä on korkeassa asemassa Valkoisessa talossa .
Ashley Madison on pyrkinyt estämään nettiin vuodettujen käyttäjätietojen leviämistä käyttämällä maan laajaa digitaalisten tekijänoikeuksien DMCA-lakia hyväkseen .
Deittipalvelu on vaatinut sähköpostiosoitteita jakelevien sivustojen sulkemista sillä perusteella , että sillä on tekijänoikeus sisältöön .
Osa sivuista onkin kadonnut netistä .
Muokkaus : Otsikkoa muutettu .
