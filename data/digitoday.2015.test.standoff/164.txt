Tekes maksaa potkittujen palkkoja — miksi ?
Microsoftilta katoaa enintään 2\_300 työpaikkaa ja Salon-yksikkö suljetaan .
Miksi Tekes päätti tukea juuri Microsoftilta irtisanottuja ?
Teknologian ja innovaatioiden kehittämiskeskus Tekes kertoo maksavansa puolet Microsoftilta irtisanottavan osaajan palkasta vuoden ajan , mikäli joku muu yritys palkkaa hänet digitaalisuuteen liittyviin tutkimus- ja kehitystehtäviin .
Johtaja Mika Lautanala Tekesistä perustelee microsoftilaisten tukemista sillä , että Tekesin normaali toiminta on yritysten tutkimus- ja kehitystoiminnan rahoittamista .
– Ihmiset palkataan tekemään innovaatioprojekteja , joten siihen tukea voidaan myöntää .
Samanlaista konseptia kokeiltiin vuosi sitten , kun Oulussa Micosoftilta ja Broadcomilta irtisanottiin paljon väkeä , hän kommentoi Taloussanomille .
Microsoft sai viime viikolla päätökseen yt-neuvottelut , joiden tuloksena vähennetään enintään 2\_300 työpaikkaa Suomesta ja suljetaan Salon tuotekehitysyksikkö .
Tekesin tavoitteena on tiedotteen mukaan auttaa Microsoftilta lähtevien palkkaamista tutkimus- ja kehitystehtäviin olemassa oleviin pk-yrityksiin .
Lisäksi Tekes haluaa edistää irtisanottavien ryhtymistä yrittäjiksi .
Aiemmin myös valtio on kertonut tukevansa irtisanottujen työllistymistä .
Microsoftilta irtisanottavat ovat Lautanalan mukaan huippuosaajia , jotka on tärkeää saada sellaisiin tehtäviin , joissa he voivat luoda uutta kasvua .
Tuki ei hänen mukaansa ole sinällään suunnattu vain microsoftilaisille .
Syksyllä osaajia kuitenkin tulee suuri määrä yhtä aikaa markkinoille , mikä antaa Tekesille mahdollisuuden yrittää järjestää ihmisten sijoittamista uudelleen suhteellisen tehokkaasti .
