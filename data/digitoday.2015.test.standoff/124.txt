Hakkerit päihittivät Volkswagenin — joka yritti vaientaa heidät
Volkswagen taisteli kaksi vuotta salatakseen kolmen tietoturvatutkijan löytämän ongelman autojen varkaussuojassa .
Asiasta kirjoittaa uutistoimisto Bloomberg .
Tutkijat Hollannissa ja Isossa-Britanniassa näyttivät , miten useissa autoissa käytetty menetelmä avaimettomien autojen suojaamiseksi varkailta on ohitettavissa .
Heikkous piilee yleisessä rfid-sirussa , joka käytetään ajonestolaitteissa .
VW:n merkeistä sitä käytetään esimerkiksi Audeissa , Porscheissa ja Bentley-luksusautoissa .
Samaa sirua käytetään myös joissakin Fiateissa , Volvoissa , Hondissa ja Maserati-urheiluautoissa .
Tutkijat mursivat sirun 96-bittisen salauksen ja pystyivät rajaamaan potentiaalisten avainten määrää noin 200\_000:een , jolloin oikean avaimen löytäminen oli mahdollista laskentatehoon perustuvalla brute force -hyökkäyksellä .
Temppuun meni puoli tuntia .
VW ei usko menetelmän sopivan jokaiselle autovarkaalle .
Mutta tutkimukseen tutustuneet ulkopuoliset tietoturva-asiantuntijat pitävät menetelmää varteenotettavana järjestäytyneelle rikollisuudelle , joka varastaa kalliita autoja tilauksesta .
On arvioitu , että ongelman korjaaminen edellyttää sekä rfid-sirujen että autoissa olevien transpondereiden vaihtamista .
Volkswagen haastoi tutkijat oikeuteen vuonna 2013 estääkseen haavoittuvuuden julkaisemisen .
Mutta tällä viikolla tutkimus esitellään Usenix-tapahtumassa Washington D.C:ssä .
Tämä on mahdollista , koska VW:n mukaan riita ratkaistiin sopuisasti .
Julkisesta tutkimuksesta on poistettu vain yksi lause , mikä tutkijoiden mukaan vaikeuttaa menetelmän käyttöä merkittävästi .
VW:n mukaan ongelma ei kosketa sen nykyisiä automalleja kuten VW Passateja tai Golfeja .
Murtovaaralta ei voi ummistaa silmiään
Autojen järjestelmien murtaminen on ollut yksi tämän vuoden puhuttuja tietoturva-aiheita .
Ongelma on koko teollisuuden laajuinen , ja muistakin avainjärjestelmistä on löydetty heikkouksia .
Äskettäin eräs tietoturvatutkija julkisti halvan työkalun , jolla saa auki kaukosäädintä käyttävän auton tai autotallin lukon .
Fiat Chrysler on tapellut oman jopa 1,4 miljoonaa autoa käsittävän kyberongelman kanssa .
Yhtiö salaili puolitoista vuotta haavoittuvuutta , jolla auton pystyy kaappaamaan etäältä .
Fiatin mukaan heillä ei ollut tietoa , miten vakavasta ongelmasta on kyse , ennen kuin se todistettiin käytännön kokeessa kesällä .
