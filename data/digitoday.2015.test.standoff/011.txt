Suomalainen kellopelifirma saalisti ässän Piilaaksosta : " Hän tuntee kaikki "
Suomalainen Everywear Games varmisti kahden miljoonan dollarin rahoituksen — ja hankki merkittävän pelialan vaikuttajan hallitukseensa .
Mutta mitä , jos Apple Watch floppaa ?
Apple Watchille Runeblade-pelin julkaissut Everywear Games kertoo saaneensa yhteensä kahden miljoonan dollarin eli noin 1,8 miljoonan euron rahoituksen sijoittajilta .
Ensimmäiset puoli miljoonaa saatiin Lifelinelta ja Sunstonelta viime vuoden lopulla .
Nyt sanfranciscolainen True Ventures kasvatti pottia 1,5 miljoonalla dollarilla .
Firmasta saapuu pelialan veteraani Om Malik suoraan Everywearin hallitukseen .
– Sillä on tosi suuri merkitys .
Ei näitä asioita voi tyhjiössä tehdä , ja Om Malik on yksi teknologia-alan verkottuneimmista ihmisistä , joka kirjaimellisesti tuntee kaikki Yhdysvaltain länsirannikolla , Everywearin toimitusjohtaja Aki Järvilehto sanoo .
Everywear aikoo rakentaa muutaman avainbrändin , joista Runeblade on yksi .
Nyt saadut rahat käytetään Runebladen vahvistamiseen sekä uusien pelien kehittämiseen .
Viime vuonna perustettu Everywear on tyytyväinen Runebladen aloitukseen Apple Watchissa .
Aki Järvilehto ei kerro pelaajamäärää , mutta nostaa esiin yhden kiinnostavan luvun .
Osuus niistä , jotka palaavat pelin ääreen ensimmäisen päivän jälkeen , on 56 prosenttia .
Järvilehto pitää lukemaa varsin terveenä .
– Aktiivisimmat 2 prosenttia pelaajista " kellottavat " yli sata sessiota päivässä .
Kuten Apple Watchin varhaiset ostajat , myös Runeblade on suunnattu enemmän teknologiaa harrastaville .
Seuraavat pelit suunnataan enemmän valtavirtaan .
Everywear Games ei aio keskittyä pelkästään Apple Watchiin , mutta on aloittanut sillä .
Kelloa leimaa Applelle epätavallinen tilanne , missä kukaan ei ole varma , onko se hitti vai ei – suurelta osin , koska Apple ei paljasta myyntimääriä .
Huolestuttaako ?
No ei , sanoo Järvilehto ja muistuttaa , miten voimakkaasti Applen tuotteet polarisoivat mielipiteitä .
– Apple on kolmessa kuukaudessa noussut maailman toiseksi suurimmaksi älykellojen valmistajaksi ja toimittanut kelloja enemmän kuin aikanaan ensimmäisiä iPhoneja samassa ajassa , Järvilehto korostaa .
