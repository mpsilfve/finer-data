" Kilpailu tarvitsee neljä operaattoria "
Britannia telealan regulaattori Ofcom voi tyrmätä meneillään olevat operaattorijärjestelyt .
Teleregulaattori Ofcomin toimitusjohtaja Sharon White ilmaisi keskiviikkona pitämässään puheessa huolestumisensa siitä , että BT:n ehdottama EE:n osto ja 3UK:n ja O2:n fuusio voisivat vähentää kilpailua ja nostaa hintoja .
London School of Economicsissa pidetty puhe julkaistiin Ofcomin verkkopalvelussa , Total Telecom uutisoi .
– Uskomme edelleen , että neljä operaattoria on kilpaileva lukumäärä ja että se tuottanut hyvän tuloksen kuluttajille ja kestävän tuloksen operaattoreille , White sanoi .
Whiten kommentit seuraavat EU:n kilpailukomissaarin Margrethe Vestagerin viitoittamaa linjaa , joka esti TeliaSoneran ja Telenorin Tanskan tytäryhtiöiden fuusion .
Vestager on nostanut esille myös Itävallan tilanteen , jossa alan vuoden 2013 konsolidaatio jätti maahan vain kolme operaattoria ja jonka jälkeen hinnat ovat nousseet 28 prosenttia .
White viittasi myös Vestagerin kommenttiin , jonka mukaan operaattoreiden väheneminen ei ole johtanut tilaajaa kohti laskettujen investointien kasvuun .
