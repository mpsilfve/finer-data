Huawei kopioi Nokian tunnuksen ?
" Liimaa ja leikkaa "
Huawein uuden puhelimen markkinointimateriaali muistuttaa ainakin joidenkin Twitter-käyttäjien mielestä Nokian yli toistakymmentä vuotta vanhaa tunnuskuvaa .
Kiinalainen elektroniikkavalmistaja Huawei on esitellyt uuden Mate S -puhelimensa IFA-kulutuselektroniikkamessuilla .
Julkistustilaisuudessa yhtiön kuluttajaliiketoiminnan johtaja Richard Yu vertasi 5,5 tuuman näytöllä varustettua metallikuorista laitetta erityisesti iPhone 6 -puhelimeen .
Puhelimen erikoisuuksiin kuuluu muun muassa paineen tunnistava kosketusnäyttö , jollainen on huhujen mukaan tulossa myös seuraavaan iPhone-malliin .
Huawein julkistuksen perusteella yhtiö on saanut vaikutteita myös Nokialta .
Yhtiö julkaisi uuden logokuvansa Twitterissä .
Yhdennäköisyyttä ei vähennä Huawein markkinointilause " Makes the connection " , joka ei ole kaukana Nokian " Connecting people " -tunnuslauseesta .
– Liimaa ja leikkaa , kommentoi yksi Twitter-käyttäjä .
Sekä Huawein että Nokian kuvat perustunevat alunperin Michelangelon Aatamin luominen -freskoon Sikstuksen kappelissa Vatikaanissa .
