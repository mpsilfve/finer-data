Nyt on " mielikuvitusta " : Tällaisia ovat pettämispalvelun salasanat
Pettäjäpalvelun eniten käytetyt salasanat noudattelevat yleistä trendiä sillä erolla , että rivouksia on tavallista enemmän .
Ashley Madison -pettämispalvelu ei säilyttänyt käyttäjien salasanoja tietokannassaan selkokielisenä , vaan hash-suolattuna .
Tämä ei ole kuitenkaan idioottivarma tapa säilyttää salasanoja , sillä salasanat ovat teoriassa raa'alla laskentateholla .
Tällainen laskenta on käynnissä tietoturvayhtiö Avastilla , joka poimi tietokannasta murrettavaksi miljoona yksisuuntaisesti salakirjoitettua salasanaa verraten niitä " 500 worst passwords of all time " -listaan vuodelta 2008 sekä niin sanottuun rockyou hack -salasanatietokantaan .
Kahden viikon laskennan aikana yhtiö sai murrettua 25 393 salasanaa , joista vain 1064 oli ainutkertaisia .
Tähän asti tehdyn laskelman perusteella Ashley Madisonin 20 suosituimman salasanan lista vaikuttaa seuraavalta ( suluissa oleva luku on salasanan esiintymiskertojen määrä 25 393:n salasanan joukossa ) :
1 : 123456 ( 6495 )
2 : password ( 3268 )
3 : 12345 ( 2024 )
4 : 12345678 ( 880 )
5 : qwerty ( 768 )
6 : pussy ( 453 )
7 : secret ( 248 )
8 : dragon ( 209 )
9 : welcome ( 201 )
10 : ginger ( 198 )
11 : sparky ( 173 )
12 : helpme ( 168 )
13 : blowjob ( 164 )
14 : nicole ( 152 )
15 : justin ( 134 )
16 : camaro ( 129 )
17 : johnson ( 120 )
18 : yamaha ( 117 )
19 : midnight ( 113 )
20 : chris ( 103 )
Avastin tutkijat huomasivat aineistosta erityisesti sanojen " pussy " ja " blowjob " yleisyyden .
Myös naisten etunimiä esiintyy tavallista enemmän .
Lisäksi top-20:n ulkopuolella oli huomattavan paljon love-sanasta tehtyjä variaatioita , esimerkiksi " iloveyou " , " lover " , " lovers " ja " loverboy " .
Muihin huomioihin kuului se , että " fuckme " ja " fuckyou " olivat yhtä yleisiä kuin normaalisivustoilla tavalliset " football " ja " baseball " .
Supersankareita puolestaan oli tavallista vähemmän , ja " superman " oli yleisyydeltään samaa tasoa kuin " boobs " ja " asshole " .
