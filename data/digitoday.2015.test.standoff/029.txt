Tekes : Sijoitukset pelialaan tulivat 6—24-kertaisina takaisin
Tekesin lukujen mukaan Suomen peliala on kasvanut liikevaihdoltaan melkein kahteen miljardiin euroon .
Suomen peliala on kasvanut liikevaihdoltaan miljardibisnekseksi , käy ilmi Tekesin julkaisemasta 10 years of Tekes funding and networks for the Finnish game industry 2004-2014 -selvityksestä ( pdf-linkki ) .
Vuonna 2004 Suomen pelialan liikevaihto oli 40 miljoonaa euroa ja nyt se on noussut 1.8 miljardiin .
Peliala työllistää Suomessa tällä hetkellä noin 2500 ihmistä 260 yrityksessä .
Vuonna 2013 peliala muodosti 10 prosenttia Suomen it-alan liikevaihdosta .
Tekes kertoo rahoittaneensa kymmenen vuoden aikana yli 100 peliyritystä yhteensä 70 miljoonalla eurolla .
Tämän lisäksi rahoittaja käynnisti vuonna 2012 Skene – Games Refueled -nimisen ohjelman auttamaan pelintekijöiden verkostumista ja rahoituksen hankkimista .
Tekesin mukaan ohjelman puitteissa peliyritykset ovat saaneet yksityistä rahoitusta 70 miljoonan edestä .
Skene-ohjelman vetäjä Kari Korhonen sanoo Tekesin tiedotteessa sijoitusten maksaneen itsensä takaisin veronmaksajille 6—24-kertaisina .
Korhonen sanoo myös uskovansa , että rahoituksen turvin pelialalle syntyy hi-tech-työpaikkoja ja osaamista , joka ei ole siirrettävissä ulkomaille .
Besti Fiends -pelin nimi korjattu .
