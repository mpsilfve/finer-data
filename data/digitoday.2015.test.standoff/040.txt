Tietomurrolla 21 miljoonaa uhria — yhdellekään ei ole kerrottu
Yhdysvaltain pahimmaksi luonnehdittu tietomurto näyttää kärsivän myös huonosta tiedottamisesta .
Yhdysvaltain hallitus ei ole vielä kertonut OPM-viraston massiivisesta tietomurrosta yhdellekään niistä 21,5 miljoonasta liittovaltion työntekijästä ja muista henkilöistä , joita murto koskee .
Virkailijat vahvistivat tämän tiistaina , uutistoimisto Reuters kertoo .
OPM-viraston murto kävi ilmi kesäkuussa ja sen todellinen laajuus paljastui heinäkuussa .
Totta kai suuri osa uhreista osaa vähintäänkin aavistaa , että heidän tietonsa ovat murrettujen joukossa .
Mutta kuinka kauan Yhdysvaltain hallitus aikoo pitää heidät pimennossa ?
OPM-viraston mukaan asianomaisia aletaan tiedottaa " myöhemmin tässä kuussa " .
Heille kerrotaan , että tietomurtajat pääsivät käsiksi heidän henkilökohtaisiin tietoihinsa .
Tiedottaminen jatkuu useita viikkoja , ja jokainen uhri saa tiedon suoraan ilman välikäsiä .
Tietomurto on paitsi laaja , myös potentiaalisesti hyvin haitallinen Yhdysvaltain hallitukselle ja kyseisille työntekijöille .
Heistä paljastui arkaluonteisia tietoja , jotka liittyvät esimerkiksi rikoshistoriaan tai huumeiden käyttämiseen .
Yhdysvallat on epäillyt iskusta kiinalaisia .
Toistaiseksi ei ole näyttöä , että varastettuja tietoja olisi käytetty haitallisiin tarkoituksiin .
