Google suosittelee ravintolaa ja syö taas Yelpin eväitä
Googlen hakukone ja kartat ulottuvat kaikkialle .
Hakukonejätti syventää otettaan kuluttajien elämästä jo toisen kerran tällä viikolla .
Tällä kertaa Google ryhtyy antamaan räätälöityjä ravintolasuosituksia .
Google Maps for Android suosittelee parhaita ruokapaikkoja New Yorkissa , San Franciscossa ja Lontoossa .
Suositukset tulevat toisilta Googlen käyttäjiltä ja myös Googlen omista lähteistä .
Niitä elävöitetään Googlen käyttäjiltä keräämillä ruokakuvilla .
Tänään käynnistynyt palvelu on laajennus aikaisemmin julkistetun Google Mapsin mobiiliversion tutkimusmatkasovelluksesta , joka kertoo mitä mielenkiintoista kustakin ympäristöstä löytyy .
Mapsin käyttäjien syöttämä tieto tarkastetaan ennen julkaisua .
Tämän on määrä estää nolottavaa kiusantekoa , jota alkoi tapahtua , kun Google antoi käyttäjille vapaat kädet Mapsin täydentämiseen .
Google hyödyntää käyttäjistä keräämäänsä tietoa suositusten laatimisessa .
Se antaa käyttäjälle myös mahdollisuuden valita , mihin aikaan ja millaisessa ympäristössä hän haluaa aterioida .
Googlen monopolistiseksi syytetty ote hakumarkkinoista takaa sen palveluille valtavan käyttäjäpotentiaalin .
Samalla se on raaka kilpailija markkinoilla tällä hetkellä toimiville ravintola- ja ajanviettopalveluille .
Vaarassa ovat muun muassa Foursquare , Zomato ja Yelp .
Tämä on jo toinen kerta tällä viikolla , kun Google syö Yelpin pöydästä .
Maanantaina se julkisti kotipalvelun , jonka kautta San Franciscon alueen ihmiset voivat tilata kodissa tarvittavia putkimiehiä , yleismiehiä , lukkoseppiä tai siivoojia .
Tällaista palvelua ovat tarjonneet tähän asti Yelpin lisäksi Amazon , Angie’s List ja TaskRabbit .
Google Mapsin blogissa julkistetusta uudistuksesta kirjoitti muun muassa VentureBeat .
