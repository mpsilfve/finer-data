Nimetön vihapuhe oli liikaa : Mozilla uhkaa potkuilla
Redditissä nimimerkin takana möläytellyt henkilö saa potkut — jos hänet löydetään .
Mozillan toimitusjohtaja Chris Beard ilmaisi tällä viikolla sisäisessä tapaamisessa , että Reddit-käyttäjä nimimerkillä aioyama meni liian pitkälle entistä Mozilla-työntekijää koskevissa viesteissä , kertoo The Verge .
Käyttäjä murjoi Mozillalta hiljattain lähtenyttä yhteisöjohtaja Christie Koehleria kovin sanoin Redditissä .
— Totta puhuen kaikki olivat iloisia nähdessään Christie Koehlerin lähtevän .
Hän oli sekaisin päästään ja pahoitti jatkuvasti mielensä jostakin .
Kun hän ja hänen kaltaisensa sinitukkaiset nenänsä lävistäneet persläpifeministit katoavat , tekniikkateollisuus voi hengittää rauhassa , käyttäjä tilitti Redditissä viikko sitten .
Tämän jälkeen aioyama puolusti kommenttejaan sanomalla , että kaikki Mozillalla vihasivat Koehleria .
Beardin mukaan käyttäjän kommentit ilmaisevat sellaisia ongelmia hyväksyä monimuotoista työyhteisöä , joita hän ei tule sietämään .
— Jos se ei ole varsinaisesti vihapuhetta , se on sitä hyvin lähellä .
Me Mozillalla emme kulje sitä tietä .
Jos ja kun saamme tietää kuka aioyama on ja jos hän on työntekijämme , hänet tullaan erottamaan , Beard totesi .
Mozillan entinen toimitusjohtaja joutui luopumaan tehtävistään viime vuonna , kun selvisi , että hän oli tukenut sukupuolineutraalia avioliittoa vastustavia ryhmiä rahallisesti .
Tämä jätti Mozillaan julkisuuskuvaan tahran .
— Riippumatta siitä onko aioyama työntekijämme , hän ei jatkossa ole tervetullut osallistumaan Mozilla-projektiin .
Me emme edusta tällaista , Beard linjasi .
