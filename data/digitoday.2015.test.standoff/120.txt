Lego-puhelin pulassa ?
Google painoi jarrua
Googlen paloista koostuva Project Ara -puhelin myöhästyy , eikä kokeilua aloiteta tänä vuonna .
Google kertoi lisää Project Ara -hankkeensa tilanteesta antamatta kuitenkaan tarkkoja vastauksia oleellisiin kysymyksiin .
Project Ara on Googlen hanke modulaarisen puhelimen rakentamiseksi .
Siis sellaisen , jonka osia käyttäjä voi vaihtaa mielivaltaisesti .
Ensin Google kertoi , että suunniteltu markkinapilotti Puerto Ricossa on peruu tettu .
Sen jälkeen hankkeen Twitter-tilillä julkaistiin lisää viestejä .
Niiden mukaan tosielämän kokeilut aloitetaan vuonna 2016 , eikä tänä vuonna , kuten oli tarkoitus .
Google puntaroi " muutamia paikkoja Yhdysvalloissa " testausta varten , mutta ei kertonut niistä tarkemmin .
Yhtiö ei myöskään antanut tarkempaa aikataulua testauksen alkamiselle .
Myös syy viivästykseen selviää vain osittain .
Google sanoo , että Project Ara on edellyttänyt " paljon iteraatioita – enemmän kuin kuvittelimme " .
Tämä voi kenties tarkoittaa sitä , että laitteet ovat vaatineet useampia prototyyppien sukupolvia kuin Google oli ennakoinut – toisin sanoen konseptin toteuttaminen on ehkä ollut luultua vaikeampaa .
