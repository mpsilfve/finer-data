Suoritinsuoja pettää : " Merkittävä uhka " tietokoneille
Intelin suoritinhaavoittuvuutta ei ole korjattu ja se uhkaa etenkin kannettavia tietokoneita .
Viestintävirasto tiedottaa haavoittuvuudesta Intelin joissakin suorittimissa käytetyssä AMT-hallintajärjestelmässä ( Active Management Technology ) .
Jos tietokoneeseen pääsee käsiksi ja siihen kiinnittää usb-laitteen , kone on kaapattavissa hyökkääjän etäkomentoon .
Ongelma johtuu AMT:n oletussalasanasta .
Tietokoneen mukana toimitettu salasana on sama kaikissa tietokoneissa , ja joissakin tietokoneissa AMT-toiminnon kytkeminen pois käytöstä asettaa salasanan takaisin oletusarvoonsa , vaikka se olisi välillä muutettu .
Haavoittuvuus on olemassa Intelin Core with vPro - ja tietyissä Xeon-sarjan prosessoreissa ja piirisarjoissa .
Haavoittuvia prosessoreita ja piirisarjoja käytetään henkilökohtaisissa tietokoneissa , työasemissa ja palvelimissa , mutta ei juurikaan kuluttajille suunnatuissa laitteissa .
– Haavoittuvuus on merkittävä uhka etenkin tietokoneissa , joita liikutellaan ja jotka eivät näin ole jatkuvan valvonnan alaisina , Viestintävirasto korostaa .
Ongelmaa voi ainoastaan rajoittaa ja Viestintävirasto antaa siihen ohjeita .
