" Nimi on puheenparsi " — Stubb-viharyhmä saa jatkaa Facebookissa
Facebookin mukaan moderaattorit ovat tulkinneet ryhmän nimen olevan puheenparsi tai puhetapa .
Facebookissa Tappakaa Alexander Stubb- tai Tappakaa Alexander Stubb ( kuvainnollisesti ) -nimillä toimiva ryhmä saa jatkaa toimintaansa useista Facebookille tehdyistä ilmiannoista huolimatta .
Ryhmän olemassaolosta ensimmäisenä kertonut Keskisuomalainen-lehti kertoi eilen tehneensä ryhmästä ilmiannon ja tietävänsä myös toisesta tapauksesta .
Myös Digitodayn tiedossa on näiden lisäksi tehtyjä muitakin ilmiantoja .
Ryhmän kuvaus tällä hetkellä on seuraavanlainen :
– Tänne ryhmään kokoonnumme keskustelemaan rotta Alexanderin edesottamuksista .
Stubin ohella tapamme myös valtioneuvoston ( kuvainnollisesti ) .
myös pedofiiliksi väitetyn Sipilän ja mielenterveydeltään epävakaan Timo Soinin .
( KUVAINNOLLISESTI ) .
Uutisoinnin jälkeen ryhmässä pohdittiin , miten julkisuuteen tulisi suhtautua .
Ryhmä päätyi lisäämään nimensä perään kuvainnollisesti-sanan .
Moni suomalaismedia kertoi myös ryhmän kadonneen , mutta Facebookin edustaja vahvistaa ryhmän olevan yhä toiminnassa .
Ryhmä on muutettu suljetuksi .
– Nähdäksemme [ Facebookin ] moderaattorit ovat mieltäneet ryhmän nimen puheenparreksi ( ruots. talesätt ) , kommentoi Facebookin ruotsalaisen viestintätoimiston edustaja syytä siihen , miksi ryhmää ei ole poistettu .
Valtiovarainministeri Alexander Stubbin kotia vastaan hyökättiin alkuviikosta ja talolle tehtiin ilkivaltaa .
Facebookia on kritisoitu toistuvasti siitä , että se sallii vihapuheeksi tulkittavan keskustelun , mutta poistaa kaiken vähänkään alastomuuteen viittaavan .
