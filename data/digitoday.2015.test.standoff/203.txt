Halvalla hyvää ?
Testissä suomalaisten suosikkitabletti Huawei Mediapad T1
Huawein T1-laitteet ovat kurkotus halvalla hyvää -osastolle .
Mutta onko halpa hyvää vielä ensi vuonnakin ?
Tabletti pitäisi saada , mielellään iso , hyvä ja edullinen .
Mikä eteen ?
Yhtälö on hankala .
Vanhan viisauden mukaan hyvää ei saa halvalla , ja iso näyttö nostaa vielä laitteen hintaa .
Useimmin tässä tilanteessa valinta kohdistuu kiinalaisvalmistajiin .
Moni on valinnut Huawein Mediapad T1:n , sillä yhtiö kehuu myyneensä kesän aikana varastot tyhjiksi Suomessa sitä mukaa kun laitetta on saatu lisää .
Kiinnostavuus on ymmärrettävissä taloudellisesta näkökulmasta .
Laitteen 10-tuumainen täysvarusteltu versio maksaa noin 250 euroa .
Jos 4g-mobiilidatan jättää pois tai näytön kutistaa kahdeksaan tuumaan , hinta laskee 200 euron pintaan .
Kuulostaa hyvältä , miltä se tuntuu ?
Ulkoisesti MediaPad T1 10 muistuttaa Applen tabletteja enemmän kuin ihan vähän .
Fyysisiä näppäimiä ei tosin ole , mutta muuten kyseessä voisi olla iPadin kadonnut velipuoli .
Yhteneväisyys jatkuu käyttöjärjestelmäpuolella , sillä Huawein Emotion UI -käyttöliittymä lainailee ronskisti iOS:ltä .
Käyttö on siis yksinkertaista ja suoraviivaista .
Vaikka kyseessä on edullisten laitteiden valmistajana tunnettu Huawei , sen saa mistä maksaa .
1,2 gigahertsin neliydinsuoritin , gigan keskusmuisti ja 16 gigan tallennustila eivät edusta viiltävintä kärkeä , mutta niillä pärjää tällä hetkellä hyvin .
Tabletin takapuoli on pääosin alumiinia .
Kuva : Henrik Kärkkäinen
Tehokkaita laitteita käyttäneille T1:n käyttö vaikuttaa hieman viipyilevältä .
Laite ei varsinaisesti hidastele tai jämähtele , sillä suoritinteho riittää kyllä .
Mutta riittääkö se myös ensi vuonna ?
Siitä ei ole takeita .
Viipyilevyydestä puheen ollen : Laitteen käyttöjärjestelmä on yhä Android 4.4 eli Kitkat .
Laitteelle ei ole tullut päivityksiä [ Stagefright-haavoittuvuuden ] ( http://www.digitoday/2015/07/28/tietoturvayhtio-android-puhelin-kaapattavissa-omistajan-nukkuessa/20159491/66 ) julkistuksen jälkeen , eli sitä ei selvästikään ole korjattu .
Tämä on hyvä muistutus siitä , että muun kuin lippulaiva-Androidin ostaja saattaa jäädä päivitysten suhteen pitkäksikin aikaa oman onnensa nojaan .
Elokuvakone – vaan entä valokuvauskone ?
Mediapad T1 on parhaimmillaan viihdekäytössä , sillä kymmentuumainen 16:9-kuvasuhteen ruutu sopii hyvin elokuvien katseluun .
1280 x 800 -tarkkuus ei päätä huimaa , mutta on riittävä .
IPadin käyttäjillä lienee tosin hieman totuttelemista kuvasuhteessa .
Jos laitteella kuunnellaan musiikkia tai katsellaan musiikkivideoita , äänentoisto kannattaa tosin ulkoistaa kuulokkeille , sillä kaiuttimia on vain yksi ja sekin laitteen takapuolella .
Tabletit eivät ole valokuvauskoneita – eikä niiden pidäkään olla , sillä harva asia on konsertissa tablettia kuvaustarkoituksessa nostelevaa tolloa ärsyttävämpi .
Siksi T1 yllättää sillä , että sen kamerassa on pieni salama ja kuvan fokusointikin onnistuu ( kuten myös digitaalinen zoom , jos sitä joku tykkää käyttää ) .
Huawein Android on hyvin vahvasti kustomoitu ja laitevalmistajan omilla ohjelmilla varustettu .
Kuvassa tabletin hallinta- ja siivousohjelma .
Kuva : Henrik Kärkkäinen
Videopuhelut ja selfiet onnistuvat ihan jees -tasoisella kahden megapikselin kameralla .
Bonuksena kummalakin kameralla voi lisäillä " hauskoja " efektejä kuviin Huawein omaa kamerasoftaa käytettäessä .
4g-yhteys vaikuttaa hieman ylimitoitetulta laitteen muuhun tekniseen tasoon suhteutettuna .
Toki mukaan olisi hölmöä ujuttaa 3g-yhteyttä , jos uudemman saa samaan hintaan .
Vastinetta rahalle ?
Kahdella sadalla tai varttitonnilla saa kelvollisen medialaitteen , mutta huippulaitetta ei .
Eniten T1:ssä askarruttaa sen päivittyminen : Kuinka hyvin ohjelmistoa ollaan pitämässä ajan tasalla ?
Tablettien tietoturvan tärkeys on koko ajan tärkeämpää , sillä Androidista löytyy aukkoja toisensa jälkeen , ja tableteilla hoidetaan paljon pankkiasioita .
Hinta ja laatu kohtaavat kieltämättä hyvin – tällä hetkellä .
Tabletin ostaminen on harvemmin sijoitus tulevaisuuteen , mutta kolmen vuoden palvelusaikaa olisi kohtuullista edellyttää .
On vähintäänkin epävarmaa , kuinka vahvasti T1 porskuttaa vuonna 2018 .
Halpa hinta saattaa siis kompensoitua tarpeena ostaa uusi tabletti aikaisemmin .
