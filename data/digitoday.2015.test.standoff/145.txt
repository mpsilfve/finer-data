Kremlin nettisensuuri uudelle tasolle : Pääsy Wikipediaan estetään Venäjällä
Presidentti Putinin toinen presidenttikausi toi mukanaan kiristyvän sensuurin Venäjälle .
Nyt se ulottanut kouransa myös Wikipedian venäjänkieliseen sivustoon .
Venäjän internet-regulaattori Roskomnadzor määräsi teleoperaattorit estämään kokonaan Wikipedia.ru-sivut , koska sivuston ylläpitäjä ei suostunut poistamaan yhtä artikkelia .
Se koski hashiksen charas-muotoa .
Roskomnadzorin tulkinnan mukaan sivusto jakoi tuomioistuimen kesäkuussa kieltämiä ohjeita huumausaineen valmistamiseksi .
Wikipedia-organisaatio yritti viikonlopun aikana noudattaa kieltoa siirtämällä kyseisen artikkelin toiseen osoitteeseen , mutta koska artikkeliin pääsi edelleen käsiksi , toimenpide ei kelvannut regulaattorille .
Internet-operaattorit eivät voi estää yksittäisiä sivuja , koska Wikipedia käyttää https-osoitetta .
Venäjän Wikipedia ilmoitti valittavansa päätöksestä .
Financial Timesin mukaan Wikipedian sivut olivat avoinna muutama tunti päätöksen julkistamisen jälkeen .
Lehden mukaan Kremlin nettisensuuri nousee aivan uudelle tasolle , koska Wikipedian käyttäjäkunta on hyvin laaja .
Nyt ei ole kyse yksittäisistä sivuista , jotka kritisoivat presidentti Vladimir Putinin hallintoa .
Wikipedia.run estäminen tulee viikkoa ennen kuin uusi laki venäläisten netin käyttäjien tietojen tallentamisesta Venäjällä sijaitseviin palvelimiin tulee voimaan .
Wikipedialla on sulkemisen varalta sivut , joilla neuvotaan , kuinka estoa voi kiertää .
Vajaa kaksi viikkoa sitten Venäjä iski hampaansa Redditiin niin ikään huumekeskustelujen nojalla .
Osa maan internet-operaattoreista esti pääsyn koko sivustolle , osa vain kiisteltyyn keskusteluun .
