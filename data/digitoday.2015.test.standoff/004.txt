Elon Musk paljasti " halpa-Teslan " aikataulun
Teslan toimitusjohtaja Elon Musk ilmoitti keskiviikkona Twitter-viestillä " kansanmallin " aikataulun .
Elon Muskin tviitin mukaan Tesla Model 3 -sähköauton tuotanto alkaa noin kahden vuoden päästä .
Tarkka ajankohta riippuu yhtiön Nevadaan rakentaman Gigafactory-akkutehtaan valmistumisesta .
Musk tviittasi myöhemmin Model 3:n 350 dollarin hintalapusta ja maaliskuussa tapahtuvasta julkistuksesta ja ennakkotilausten avautumisesta , Cnet kirjoitti .
Teslan nykyinen auto Model S maksaa noin 71\_000 dollaria .
Model X -katumaasturin Signature-huippumalli , jonka toimitukset ovat juuri alkamassa , maksaa 132\_000 dollaria .
Model X on samalla varustelulla 5\_000 dollaria kalliimpi kuin Model S .
Ensimmäiset Model X -autot toimitetaan ennakkotilaajille 29. syyskuuta .
The Verge kirjoitti , että nyt tilauksen tekevät joutuvat odottamaan toimitusta ensi vuoden puolelle .
Elon Musk tunnetaan vahvasti optimistisista lupauksistaan .
Vaikka aikataulut eivät ole pitäneet , hän on pystynyt luovimaan yritystään näyttävästi niin autoissa , akuissa kuin avaruuskuljetuksessa .
Tesla tosin tekee edelleen tappiota jokaisella myymällään autolla .
