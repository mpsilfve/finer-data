Lepsuilu asiakkaiden tietoturvassa muuttuu kalliimmaksi
Yhdysvalloissa ei ole selkeää digitaaliseen tietoturvaan liittyvää lainsäädäntöä , kuten ei useissa muissakaan maissa .
Liittovaltion kauppakomissio ottanut itselleen kuluttajien tietoturvan valvojan roolin , ja se sai sille juuri vetoomusoikeuden hyväksynnän .
Yhdysvaltain liittovaltion vetoomusoikeus vahvisti maanantaina , että Federal Trade Commission ( FTC ) , liittovaltion kauppakomissio , saa nostaa oikeusjuttuja sellaisia yrityksiä vastaan , jotka eivät suojele kunnolla asiakastietojaan .
FTC haastoi vuonna 2012 oikeuteen hotelliketjuja operoivan Wyndham Worldwide -yhtiön sen jälkeen , kun yritys oli menettänyt vuosina 2008 ja 2009 kolmessa eri tietomurrossa 619\_000 kuluttajan tiedot .
Kaapattujen tietojen avulla tehtiin veloituksia ainakin 10,6 miljoonan dollarin arvosta .
Wyndham yritti kiistää FTC:n oikeuden nostaa kannetta kuluttajien puolesta , mutta sekä piirituomioistuin että nyt myös vetoomustuomioistuin hylkäsivät hotelliketjun valituksen .
Wyndham operoi halpoja ja keskihintaisia hotelliketjuja kuten Days Inn , Howard Johnson , Ramada , Super 8 ja Travelodge .
Tuomari Thomas Ambro torjui Wyndhamin väitteen siitä , että kanteen hyväksyminen johtaisi FTC:n valvomaan hotellihuoneiden ovien lukkoja ja nostamaan kanteita sellaisia supermarketteja vastaan , jotka eivät siivoa pois banaaninkuoria .
– Jos Wyndham olisi supermarketti , joka jättäisi niin paljon banaaninkuoria lojumaan lattioille , että 619\_000 asiakasta liukastuu niihin , sille tuskin pitäisi antaa koskemattomuutta syytteitä vastaan , Ambro kirjoitti .
