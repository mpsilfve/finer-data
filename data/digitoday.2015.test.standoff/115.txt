Googlen lego-puhelimen myöhästymisen syy selvisi : hajosi lattialle
Miten tehdä palasista koostuva puhelin , joka ei hajoa palasiksi , kun sen pudottaa lattialle ?
Google ei tiedä vielä vastausta .
Google kertoi Twitterissä ainakin yhden syyn , miksi sen Project Ara -puhelimen kokeellinen lanseeraus siirtyi ensi vuoteen .
Project Arassa on tähdätty legomaiseen puhelimeen , jossa magneettisesti toisiinsa kiinnittyviä osia voi vaihtaa käyttäjän mieltymysten mukaan .
Käytännössä tämä on osoittautunut vaikeaksi – ainakin ääritilanteissa .
Google selitti , että sen käyttämät magneettityypit eivät kelvanneet hommaan , koska puhelin reputti pudotustestit .
Siispä teknologia vaihdetaan .
Moni Twitter-kommentoija tuntuu ajattelevan , ettei legomaisen puhelimen hajoamisessa osiin ole sinänsä mitään pahaa , jos osat säilyvät ehjinä .
Ratkaisuksi on ehdotettu yksinkertaisesti puhelinkotelon käyttöä .
