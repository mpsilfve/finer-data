Microsoftin katseenvangitsija Surface Hub myöhästyy
Uuden sukupolven näyttötaulua saadaan vielä odottaa , mutta kuinka kauan ?
Microsoftin seinälle ripustettavan Surface Hub -tietokoneen toimitusten piti yhtiön omien sanojen mukaan alkaa 1. syyskuuta , mutta nyt julkaisua siirretään .
Toimistoille tarkoitetun esitystaulun hinta on enimmillään 20\_000 dollaria 84-tuumaisella ruudulla varustettuna , ja ennakkomyynti alkoi heinäkuun alussa .
Microsoftin blogikirjoituksen mukaan tilauksia on tullut sen verran reippaasti , että valmistusprosessia pitää tuunata laitteen laajempaa tuotantoa silmällä pitäen .
– Tämän saavuttaaksemme hiomme tuotteen julkaisun aikataulua , jotta varmistamme loistavan kokemuksen asiakkaillemme ja autamme kumppaneitamme menestymään .
Emme aloita toimituksia 1. syyskuuta , Microsoft Surface -johtaja Brian Hall kirjoitti maanantaina .
Hall ei antanut uutta aikataulua , mutta lupasi lisää tietoa elokuun alkupuolella .
Ennakkotilauksia otetaan kuitenkin edelleen vastaan .
