Palveluoperaattorit lisääntyivät yli tuhanteen , vaikka ajavat punaisella
Maailman palveluoperaattorien lukumäärä nousi kesällä yli tuhanteen .
Kasvua oli yli 70 prosenttia vuodesta 2010 , vaikka niiden liiketoiminta on huomattavan heikkotuottoista .
GSMA Intelligencen raportin mukaan kesäkuussa maailmassa oli 1\_017 mvno-operaattoria ( mobile virtual network operator ) .
15 vuoden seurantajakson aikana 210 palveluoperaattoria on joko sulkenut ovensa tai sulautunut toiseen .
Raportti kuvasi palveluoperaattorien käyttökatemarginaaleja pahamaineisen mataliksi .
20:n vuosineljännestuloksista raportoivan palveluoperaattorin käyttökatemarginaalien keskiarvo oli 260 prosenttia pakkasella .
Palveluoperaattorit , joita on 30 maassa , ovat enimmäkseen kehittyneiden markkinoiden ilmiö .
Saksassa palveluoperaattoreita on 129 , Yhdysvalloissa 108 , Britanniassa 76 , Hollannissa 56 , Ranskassa 49 , Australiassa 43 , Tanskassa 43 , Espanjassa 35 , Belgiassa 26 ja Japanissa 23 .
Kehittyvissä maissa eniten palveluoperaattoreita on Puolassa , 27 .
Venäjällä niitä on 16 , Malesiassa 13 , Kiinassa 11 ja Chilessä 8 .
GSMA Intelligencen mukaan palveluoperaattorit voisivat löytää tulevaisuuden kasvumahdollisuuksia erikoistumalla sellaisiin palveluihin kuin laajakaista , digitaalinen sisältö , digitaaliset kauppa- ja rahapalvelut , yhteisöpalvelut ja esineiden internetin kaltaiset ratkaisut .
Raportista uutisoi FierceWireless .
