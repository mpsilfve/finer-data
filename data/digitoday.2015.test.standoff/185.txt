Riita laukkujen penkomisesta muuttui vaikeammaksi Applelle
Applen politiikasta suuttuneet työntekijät saivat kohotettua juttunsa joukkokanteen asemaan .
Applen oikeuteen haastaneet Apple Storen työntekijät ovat kiukkuisia yhtiön käytännöstä tutkia heidän laukkunsa varkauksien varalta ennen liikkeestä poistumista .
Torstaina tuomari William Alsup San Franciscossa päätti nostaa jutun joukkokanteen asemaan , muun muassa Recode kertoo .
Vuonna 2013 nostetussa kanteessa vaaditaan korvauksia tuhansille Apple Store -liikkeiden työntekijöille siitä ajasta , joka laukkujen tutkimiseen on kulunut .
Käytäntö koetaan nöyryyttävänä .
Joukkokanne tarkoittaa , että oikeustoimilla on nyt enemmän painoarvoa , ja mahdollisen sopuratkaisun saavuttaminen Applen kanssa voi olla helpompaa .
Joukkokanteen piirissä on yli 12\_000 nykyistä ja entistä työntekijää .
Aiemmin kesällä kävi ilmi , että ainakin kaksi työntekijää oli valittanut laukkujen penkomisesta suoraan Applen pääjohtajalle Tim Cookille .
