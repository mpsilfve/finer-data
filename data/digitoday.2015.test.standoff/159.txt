IPhone-huijaus kloonattiin : Heti tuhansia tykkäyksiä
Useat suomalaiset haksahtivat Facebookin iPhone-huijaukseen , joka pukeutui miltei samoihin vaatteisiin kuin viimeksi .
Facebookissa lähti eilen kiertämään aktiivisesti kuva , jossa kehotettiin ihmisiä osallistumaan Tekniikkakeskus-nimisen sivun järjestämään viiden iPhone 6:n arvontaan .
Eilisiltana kuvaa oli jaettu julkisesti yli 7000 kertaa , yksityisiä jakoja lienee lukemattomia enemmän .
Sivutykkäyksiä oli kertynyt yli 12\_000 .
”Kilpailu” on identtinen kopio viime kuussa nähdystä Tekniikkamaailman arvonnasta .
Arvonnan ilmoitettu syykin on sama : Puhelinten paketit on avattu , joten niitä ei voi myydä .
Tämä kampanja keräsi sivulle yli 24\_000 tykkääjää .
Kuten “ Tekniikkamaailman ” tapauksessa , myöskään “ Tekniikkakeskus “ ei ilmoita ylläpitäjiensä tietoja , ja verkossa tai yritysrekisteristä ei löydy sitä koskevia tietoja .
Haamumarkkinointikampanjoiden tarkoitus on usein kerätä seuraajia Facebook-sivulle , joka myöhemmin myydään eteenpäin markkinointitarkoituksessa .
Tekniikkamaailman iPhone-kampanja on nyt kadonnut , mutta se on korvautunut uusilla .
Nyt sivusto kehottaa ihmisiä osallistumaan KitchenAid-tuotepaketin , “ täydellisen Apple-paketin ” , Samsungin älytelevision ja Gigantin lahjakortin arvontaan .
Nämä ovat keränneet yhteensä muutaman tuhatta tykkäystä .
Jälkimmäiset kampanjat rikkovat Facebookin käyttöehtoja , sillä ne käskevät osallistujia jakamaan kuvan aikajanallaan .
