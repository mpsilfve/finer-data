Nettivideoiden konepellin alla tapahtuu iso muutos
Amazon , Cisco , Google , Intel , Microsoft , Mozilla ja Netflix julkistivat tiistaina liittoutuman , joka tähtää uuden , kaikkiin laitteisiin sopivan ja avoimen videotekniikan luomiseen .
Alliance for Open Media , avoimen median allianssi voisi onnistuessaan jättää historiaan videon pakkaamis- ja purkamismenetelmistä nousseet riidat ja käyttömaksut .
Allianssin tiedote ei mainitse MPEG LA -yhteenliittymän keräämiä rojalteja pakkausteknologian käyttäjiltä , mutta asiasta uutisoinut TechCrunch nostaa sen esille yhtenä syynä hankkeelle .
Videon tärkeys internetissä ja viestinnässä yleensä on jatkuvassa kasvussa .
Uuden allianssin jäsenet eivät ole uusi tulokkaita alalla .
Ne ovat kehittäneet teknologiaa kukin tahollaan .
Monet kehityshankkeista ovat jo lähtökohtaisesti olleet avoimia , lisenssimaksuttomia projekteja .
Sellaisia ovat ainakin Mozillan Daala , Ciscon Thor ja Googlen VP9 .
Päämääränä olevan videokoodekin on määrä olla avoin ja yhteensopiva , nettiin optimoitu , kaikkiin nykyaikaisiin laitteisiin ja kaistanleveyksiin skaalautuva , vähän suoritintehoa vaativa ja rautaoptimoitu , kykenevä reaaliaikaisen ja hyvälaatuisen videon välittämiseen ja niin joustava , että se tukee sekä kaupallista että epäkaupallista sisältöä ja myös käyttäjien luomaa sisältöä .
Koodekin koodi on määrä julkaista Apache 2.0 -lisenssillä ja se toimii W3C:n patenttisääntöjen alaisuudessa .
Tämä merkitsee sitä , että allianssin jäsenet eivät peri rojalteja koodekin patenteista tai sen toteutuksista .
Wikipedian mukaan koodekki eli pakkauksenhallinta on algoritmi tai tietokoneohjelma , joka pakkaa ja purkaa ääni- tai kuvasignaalia tai muuten muuntaa datavuota tai signaalia .
