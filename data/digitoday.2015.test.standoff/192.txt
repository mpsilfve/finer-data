Kaamean tietomurron jälkeen : Sony paiskasi kättä työntekijöiden kanssa
Sony Pictures ja entiset työntekijät ovat sopimassa keskinäisen kanteensa , joka syntyi viime vuoden vakavasta tietomurrosta .
Yhdeksän Sony Pictures -elokuvayhtiön ex-työntekijää haastoi yhtiön oikeuteen sen jälkeen , kun tietovarkaat tuhosivat ja myös julkaisivat valtavasti firman sisäistä dataa viime vuoden lopulla .
Nyt osapuolet ovat sopineet kanteen oikeuden ulkopuolella , muun muassa uutistoimisto Reuters kertoo .
Kantajat yrittivät saada aikaiseksi joukkokanteen Sonya vastaan , koska he katsoivat kärsineensä taloudellista vahinkoa Sonyn huolimattomuuden vuoksi .
Kesäkuussa tuomari oli torjunut Sony Picturesin anomuksen kanteen hylkäämiseksi , eikä ehdotetun sopuratkaisun ehtoja ole tiedossa .
Se pitää vielä vahvistaa oikeudessa .
Tietomurrosta epäiltiin Pohjois-Koreaa muun muassa , koska hyökkääjät vastustivat Sony Picturesin The Interview -elokuvaa , jossa pilkataan Pohjois-Korean johtajaa .
Sony perui ensin elokuvan julkaisun , mutta päästi sen lopulta teattereihin .
