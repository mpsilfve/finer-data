Lennokki sotki poliisikopterin takaa-ajon — ohjaaja sotki elämänsä
Epäillyn rikollisen jahti keskeytyi ja haaviin joutui sen sijaan onneton lennokin lennättäjä , ABC7 kertoo .
Kauko-ohjatut lennokit , eli yleensä minikopterit , ovat käyneet aivan liian lähellä lukuisia matkustajakoneita , mutta nyt yksi eksyi oikean helikopterin lähelle – poliisihelikopterin .
Tapaus sattui Los Angelesissa viime viikolla .
Kaupungin poliisilaitos LAPD oli etsimässä aseistettua epäiltyä , kun lennokki tuli noin 15 metrin etäisyydelle .
– Se on erittäin vaarallista .
Se voi tappaa kaikki kyydissä olevat ja kaikki ne , joihin maassa osuu , tv-asema ABC7:n haastattelema pilotti sanoi .
ABC7:n mukaan kopteri joutui tekemään rajun väistöliikkeen .
Tilanne sai poliisin luopumaan rosvojahdista ja keskittymään sen sijaan lennokin ohjaajaan , joka löydettiinkin myöhemmin ja otettiin talteen .
Lennokin ohjaaja joutui paitsi poliisin kuulusteluihin , myös ilmailuviranomaisen FAA:n tentattavaksi .
Ei ollut heti selvää , ohjasiko hän lennokkinsa tahallaan vai vahingossa kopterin tielle .
