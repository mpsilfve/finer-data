Kiinan kyytipalvelut taistelevat miljardipaukuilla
Kiinan johtava kyytipalvelu Didi Kuaidi saa rahoittajilta kolmen miljardin dollarin lisäpotkun .
Samaan aikaan amerikkalainen kilpailija Uber kertoi omien rahoittajiensa panneen likoon 1.2 miljardia dollaria Kiinan-toimintansa laajentamiseen .
Maanantaina Uberin toimitusjohtaja Travis Kalanick sanoi Uber Chinan keränneen 1.2 miljardia dollaria rahoittajilta .
Uutistoimisto Reutersin mukaan Didi Kuaidin edustaja ei suostunut kommentoimaan rahoitustilannetta .
Heinäkuussa Didi Kuaidi , jolla on 80 prosentin osuus yksityisistä kyydeistä , ilmoitti keräävänsä kahden miljardin dollarin pottia ja muutamia satoja miljoonia päälle .
Uutistoimisto Bloombergin lähteiden mukaan päämääränä on kolmen miljardin dollarin sijoituskierros .
Didi Kuaidin markkina-arvoksi lasketaan 16.5 miljardia .
Uberin markkina-arvo on ylittänyt 50 miljardia dollaria .
Kiinan odotetaan muodostuvan kyytienjakopalvelujen suurimmaksi markkinaksi .
Siellä käytävässä markkinataistelussa maan suuret internetyritykset ovat vastakkain .
Uberin kanssa on liittoutunut “ Kiinan Google ” Baidu .
Didi Kuaidin takana ovat Tencent ja Alibaba .
