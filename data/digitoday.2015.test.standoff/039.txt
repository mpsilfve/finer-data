Aukolla ikää melkein 20 vuotta : Vaara tajuttiin vasta nyt
Laajasti käytössä oleva menetelmä tiedon salaamiseksi voi pettää .
Viestintävirasto kertoo ongelmasta optimointitavassa , jota käytetään laskettaessa RSA-allekirjoituksia .
Heikkous voi tietyin edellytyksin paljastaa RSA-avaimen , eli vaarantaa tiedon luottamuksellisuuden .
Ongelma on CRT-optimoinnissa ja se tiedettiin jo vuonna 1996 .
Mutta vasta nyt ymmärrettiin , miten vaarallinen se on .
– Mikäli allekirjoituksen laskemisen yhteydessä tapahtuu virhe , eikä allekirjoituksen oikeellisuutta varmisteta , on hyökkääjän mahdollista selvittää yksityinen avain virheellisen RSA-allekirjoituksen perusteella , Viestintävirasto sanoo tiedotteessa .
Allekirjoituksen tarkistaminen suojaa heikkoudelta , mutta kaikki salauskirjastot eivät sitä tee .
Virasto kertoo , mitkä toteutukset jättävät tarkistuksen väliin .
RSA-CRT-optimointia käytetään salauskirjastoissa lähes poikkeuksetta , eikä ongelmaan ole korjausta .
Mutta Viestintävirasto ei nykytiedon valossa usko , että avaimia voisi juuri vuotaa modernista palvelinympäristöstä .
Vaara on isompi laitteissa , joissa lasku- tai muistivirheen todennäköisyys on tavallista suurempi .
Tällaisia ovat esimerkiksi jotkut sulautetut laitteet .
Laskuvirheitä voi olla myös mahdollista aiheuttaa häiritsemällä laitteen toimintaa fyysisesti .
