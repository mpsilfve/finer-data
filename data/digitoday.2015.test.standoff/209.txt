Testissä huippuläppäri EliteBook Folio 1020 - nyt HP saa kaiken anteeksi
Jos kannettava tietokone on tarpeeksi hyvä , sen mallin , merkin ja valmistajan on valmis unohtamaan .
Ketä enää kiinnostaa kuka kopioi mitä tekniikassa ?
Kyllä , kuten muutkin ohuet ja kevyet metallikuoriset läppärit , tämä näyttää Macbook Airilta .
Mutta Apple vain ehti perille ensin .
EliteBook Folio on mukava kone .
EliteBook Folio 1020 on myös HP:n mukaan maailman ohuin yrityskäyttöön suunniteltu kannettava .
Helppo uskoa , sillä EliteBook ei tunnu painavan juuri mitään .
Ennen kaikkea tämä on mukava käyttää .
Se on kevyt , mutta ei tunnu lelulta .
Se sopii syliin mainiosti , eikä se kertaakaan kuumentunut epämukavan lämpimäksi .
Näppäimistö on varsin hyvä .
Asettelu toimii ja nappien vaste sormille on tyydyttävä .
Nappien liikeradat ovat toki melko lyhyet , mutta niin aina näin ohuessa laitteessa .
Tällä kirjottaisi mielellään pidempiäkin artikkeleja .
Kosketusalusta on modernisti napiton .
Hiiren oikean napin painallukset saa aikaan kosketuslevyn oikeaa alakulmaa napauttamalla , muualta kosketuslevy toimii vasempana nappina .
Kosketuslevyn pintamateriaali on mukavan liukas ja tarkka käyttää .
Painallukset rekisteröityivät hyvin .
Riemukas näyttö
Näyttö on iloksi .
Resoluutio on sopiva näytön kokoon , sillä pikseleitä ei näe peruskäyttöetäisyydeltä .
Jotkut käyttäjät halunnevat suurentaa käyttöjärjestelmän fontteja , sillä ne jäävät oletuksena aika pieniksi .
Väritoisto on erittäin hyvä .
Erilaisia testikuvia tarkastelemalla näytöstä ei löytynyt juurikaan silmällä erottuvia toistovirheitä tai valovuotoja .
Intelin Core M -suoritin kelpaa hyvin työpöytäkäyttöön ja muisti riittää useamman ison sovelluksen kivuttomaan moniajoon .
Pelitehoja tässä taas ei ole , edes Minecraft ei suju nykimättä .
Akkukesto Foliossa on varsin riittävä .
Viidessä päivässä akku ladattiin täyteen kaksi kertaa .
Sormenjäljenlukijassakaan ei ollut moitittavaa , sillä kone aukesi joka kerta ensimmäisellä pyyhkäisyllä .
Testaajalla on negatiivisia ennakkoluuloja HP:n tietokoneita kohtaan , jotka ovat peräisin etupäässä edullisten kuluttajamallien käytöstä .
Tämä kone puolestaan ei harmita – ei sitten millään tasolla .
Sitä käyttäessä sai suorastaan unohdettua valmistajan , brändin ja mallin .
Sen saa lukea synninpäästönä HP:lle .
EliteBook Folio 1020 nimittäin kelpaisi omaksi .
Tosin sen hinta työntää yksityishenkilön kauas pois .
