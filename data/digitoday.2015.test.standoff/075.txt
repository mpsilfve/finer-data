Maailman suurimman digikameran tarkkuus on 3,2 gigapikseliä
Yhdysvaltain energiaministeriön rahoituspäätös aloittaa maailman suurimman digikameran rakentamisen .
Chileläisille vuorelle rakennettava kamera on pienen auton kokoinen ja painaa kolme tonnia .
Laajakulmaisen optisen teleskoopin rakentaminen on käynnistynyt jo vuosia sitten , vaikka hankkeen päärahoitus on ollut auki .
Large Synoptic Survey Telescope , josta käytetään lyhennettä LSST , perustuu valovoimaisen teleskoopin , tehokkaan kameran ja nopean tietokonejärjestelmän yhteistoimintaan .
Kamera ottaa kuvia , joissa on 3,2 gigapikseliä .
Yhden kuvan näyttämiseen kerralla tarvittaisiin 1\_500 televisionäyttöä .
LSST kuvaa etelätaivasta kymmenen vuoden ajan .
Sen kuvista kertyy kuuden miljoonan gigatavun tietokanta joka vuosi .
Kahdeksan megapikselin digipokkarilla pitäisi ottaa 800\_000 kuvaa vuoden jokaisena päivänä saman pikselimäärän saavuttamiseksi , kirjoitti Daily Mail .
Wikipedia tietää kertoa LSST-hankkeesta muun muassa seuravaa :
– Vaikkei teleskooppihankkeen rakentaminen ollut vielä varmistunut , ja päärahoitus puuttui , sen tarvitsema suuri peili valettiin jo vuonna 2008 .
Tämän mahdollistivat Bill Gatesin ja Charles Simonyin yhteensä 23\_000\_000 euron arvoiset lahjoitukset , joiden turvin hankkeen toteuttaminen saatiin aloitettua .
Vuoden 2010 elokuun puolivälissä Yhdysvaltain tiedeakatemia valitsi LSST-projektin korkeimman prioriteetin hankkeeksi 2010-vuosikymmenelle , mikä varmisti teleskoopin edellyttämän 350 miljoonan euron rahoituksen .
Energiaministeriö maksaa kameran rakennusurakan , johon osallistuu erilaisia tutkimuslaitoksia ja yliopistoja useista maista .
LSST:n aloittaa kuvaukset vuonna 2022 ja jatkaa niitä kymmenen vuotta .
Sinä aikana se kuvaa enemmän galakseja kuin maailmassa on ihmisiä .
Cerro Pachón -vuorelle 2682 metrin korkeuteen rakennetavan teleskoopin avulla on määrä selvittää muun muassa tutkia galaksien muodostumista , katsella räjähtäviä tähtiä sekä hankkia tietoa pimeästä aineesta ja energiasta , jotka muodostavat suurimman osan maailmankaikkeuden materiasta .
