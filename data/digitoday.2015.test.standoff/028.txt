Uberin autoille kehitellään " silmiä "
Kyytipalvelu Uber ja Arizonan yliopisto on tehneet yhteistyösopimuksen , joka tähtää Uberin robottiautojen näkökyvyn kehittämiseen .
Airizonan osavaltion kuvernööri Doug Duceyn virasto tiedotti tiistaina Uberin ja Arizonan yliopiston optisen tieteen yksikön välisestä kumppanuussopimuksesta .
Ilmoituksen mukaan yhteistyössä kehitetään turvallisuuteen ja kartoitukseen liittyvää optiikkaa .
Asiasta kirjoittaneen Fortunen mukaan kyse on robottiauton teknologian kehittämisestä .
Uber on aikaisemmin painottanut , että kartoituksen koeajoneuvot eivät ole itseään ohjaavia robottiautoja .
Mutta samana päivänä kuin optiikan tutkimuksen yhteistyöstä kerrottiin , kuvernööri Ducey allekirjoitti määräyksen , joka sallii robottiautojen testaamisen Arizonassa .
Helmikuussa Uber ilmoitti yhteistyösopimuksesta Carnegie Mellon -yliopiston kanssa .
Siellä sopimus kattaa kartoituksen ja ajoneuvon turvallisuuden lisäksi itseohjautuvuuteen liittyvää teknologiaa .
Arizonassa yhteistyö keskittyy nimenomaan linssien kehittämiseen .
Arizonan yliopisto on eräs maailman suurimpia optiikan opetuslaitoksia ja sillä on suuri määrä teollisia kumppaneita mukaan lukien Canon , Sharp Laboratories of America , Oculus Research , Johnson & Johnson Vision Care , Raytheon Systems ja Boeing .
Fortunen mukaan on mielenkiintoista seurata , harrastaako Uber samaa aivoryöstöä Arizonassa kuin Carnegie Mellonissa , josta 40 yliopiston tutkijaa ja tiedemiestä on siirtynyt Uberin palvelukseen .
