LG satsaa Suomeen : " Me emme toimi niin kuin Samsung "
LG Electronics haluaa tehdä selväksi , ettei se aio pyrähtää Suomessa samalla tavalla kuin merkittävä kilpailijansa .
Varsinkin matkapuhelimista tuttu LG Electronics kertoi torstaina avanneensa 5G-teknologiaan erikoistuneen tutkimus- ja tuotekehityskeskuksen Turussa .
LG:n globaali viestintäjohtaja Ken Hong valaisi muutamia yksityiskohtia Digitodaylle .
Kilpailijallanne Samsungilla oli Suomessa vastaava keskus , mutta nyt se suljetaan vain parin vuoden jälkeen .
Miten voimme olla varmoja , ettei sama toistu LG:n kohdalla ?
– Tulevaisuudesta ei koskaan voi olla varma , mutta historiasta voi olla .
Ja ainakaan sen seitsemän vuoden aikana , jolloin minä olen ollut täällä , emme ole koskaan sulkeneet tutkimus- ja tuotekehityskeskusta .
Emme olisi luoneet tätä keskusta , jos se olisi vain muutamaksi vuodeksi , koska se olisi rahanhukkaa meille .
– Meillä on erittäin korkeat odotukset siitä , että Turussa oleva asiantuntijuus tuottaa meille tuloksia .
Olemme siellä , koska tarvitsemamme ihmiset ja osaaminen on siellä , emmekä voi löytää sitä mistään muualta .
Olemme siellä niin kauan , kuin langaton teollisuus kasvaa .
Kuinka monta ihmistä tunnet , joiden mielestä langaton teollisuus ei kasvaisi ?
– Kilpailijamme on tiedetty käyttävän liikaa rahaa yhteen alueeseen ja myöhemmin heidän on pitänyt muuttaa strategiaansa .
Me emme tee niin .
Olemme hyvin , hyvin tarkkoja siitä , mihin laitamme rahojamme .
Paljonko väkeä Turun keskuksessa työskentelee nyt ja tulevaisuudessa ?
– Meillä ei ole määritelty maksimimäärää .
Tutkimus- ja tuotekehityskeskuksemme on kaikki sovitettu markkinoiden mukaisesti .
Eli jos markkinat kasvavat kuumeista tahtia , toki kasvatamme tutkimusta ja kehitystä myös .
Tällä hetkellä Turussa työskentelee hyvin vähän ihmisiä , noin 50 .
Heistä yli 90 prosenttia on insinöörejä .
Paljonko rahaa Turun keskukseen on satsattu ?
– Emme erittele sijoituksiamme tiettyjen keskusten osalta .
Mutta viime vuonna sijoitimme kuusi prosenttia liikevaihdostamme tutkimukseen ja tuotekehitykseen .
