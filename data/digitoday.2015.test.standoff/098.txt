Samsungin jättitabletti tulee lokakuussa
Huhut Samsungin tulevasta jättitabletista ovat kierineet internetissä pari viikkoa ja nyt Samsung on ne vahvistanut .
18,4 tuuman näytöllä varustettu Galaxy View tulee lokakuussa .
Samsungin tiiseri Berliinin IFA-messuilla vahvisti 18,4-tuumaisen Galaxy View -taulutietokoneen ja sen lokakuisen julkistuksen .
Samsung ja Apple ovat kärsineet tablettien heikosta myynnistä , jonka katsotaan johtuvan phablettien eli suurinäyttöisten älypuhelinten suosion kasvusta .
Phabletilla voi tehdä suunnilleen saman kuin tabletilla , The Market Business kirjoitti .
Samsung ja Apple yrittävät nostaa taulutietokoneiden myyntiä kasvattamalla niiden kokoa .
Applen odotetaan julkistavan 12,9 tuuman näytöllä varustetun iPad Pron .
Samsungin Galaxy View , josta käytetään myös nimeä SM-T670 , käyttää Samsungin omaa Exynos 7580 -suoritinta .
Siinä on kahden gigatavun työmuisti ja 32 gigatavua sisään rakennettua massamuistia .
18,4 tuuman näytön tarkkuus on 1920 x 1080 pikseliä , mutta se ei ole Samsungin älypuhelimista tuttu amoled-paneeli .
Jättinäytön pyörittämistä varten laitteessa on 5\_700 milliampeeritunnin akku .
Tabletin mukana toimitetaan myös erillinen jalusta , joka tekee siitä hyvän median katselulaitteen .
