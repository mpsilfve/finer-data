Microsoftilta tulossa jättijulkistus : Näitä odotetaan
Microsoft voi julkaista tukun uusia tuotteita lokakuussa ja aikoo järjestää sitä varten oman tilaisuuden , The Verge sai kuulla .
Asiasta kertoivat nimettömät lähteet The Vergelle sen jälkeen , kun kiinalainen sivusto WPDang oli uutisoinut Microsoftin kaavailevan tuotejulkaisua lokakuussa .
The Verge luonnehtii tilaisuutta " massiiviseksi " .
Sen mukaan yhtiö esittelee kaksi Lumia-puhelinta , mahdollisesti Lumia 950:n ja 950 XL:n , joista on vuodettu tietoja aikaisemmin .
Luvassa pitäisi olla myös Surface Pro 4 -tabletti ja Microsoft Band 2 -ranneke .
The Vergen mukaan Microsoft saattaa myös järjestää yllätyksen jos toisenkin mainittujen laitteiden lisäksi .
Surface-tabletit eivät kuluttajia juuri innostaneet , minkä jälkeen Microsoft on keskittynyt tekemään niistä houkuttelevampia yritys- ja ammattikäyttöön .
Samaa tuotesuuntausta edustaa esitystaulu Surface Hub , jonka aikataulua Microsoft on joutunut siirtämään kuukausilla eteenpäin .
