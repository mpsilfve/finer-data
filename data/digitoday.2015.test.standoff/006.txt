Supercellin omistajalla kultainen kosketus ?
Ajoi tytäryhtiönsä osakekurssin 50 % nousuun
Japanilainen tele- ja internetjätti SoftBank alkoi 7. elokuuta ostaa amerikkalaisen tytäryhtiönsä Sprintin osakkeita .
Ostoskampanja on ajanut Sprintin osakkeen hinnan noin 50 prosenttia korkeammaksi .
SoftBank , joka viimeaikaisten osakeostojen jälkeen omistaa Sprintistä 82 prosenttia , kasvatti Yhdysvaltain kolmanneksi suurimman matkapuhelinoperaattorin markkina-arvoa 6,7 miljardilla dollarilla , FierceWireless raportoi .
Yhdysvaltain arvopaperimarkkinakomissiolle toimitetun raportin mukaan SoftBank osti Sprintin osakkeita joka päivä elokuun 10. päivästä lähtien .
SoftBank aikoo rajoittaa Sprintin omistuksen alle 85 prosenttiin .
Tuon rajan ylittäminen tietäisi sitä , että SoftBankin on tarjouduttava ostamaan kaikki markkinoilla olevat Sprintin osakkeet .
Tämä on kirjoitettu kauppasopimukseen , jolla SoftBank osti 21,6 miljardilla dollarilla enemmistön Sprintistä .
SoftBank yritti fuusioida Sprintiä ja maan neljänneksi suurinta matkapuhelinoperaattoria , Deutsche Telekomin omistamaa T-Mobile USA:ta , mutta epäonnistui siinä .
SoftBankin kiinnostus Sprintiin näytti lopahtavan , mutta nyt se liputtaa luottamustaan operaattorin tulevaisuuteen .
SoftBankin moniin omistuksiin kuuluu muun muassa suuri osuus maailman suurimmasta verkkokauppa - alustasta Alibabasta ja eniten mobiilipeleillä ansaitsevasta suomalaisesta Supercellistä .
