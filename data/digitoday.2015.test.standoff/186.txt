Toshibasta paljastui kamala sotku : Päitä putoaa
Japanilaisesta Toshibasta paljastui vakava ja järjestelmällinen kirjanpitosotku vain viisi vuotta Olympuksen jälkeen .
Asiasta kirjoittaa uutistoimisto Reuters , joka kuuli asiasta Toshiba-tutkinnassa mukana olevalta henkilöltä .
Hänen mukaansa kirjanpitoskandaalia tutkiva paneeli on todennut kärkijohtajien osallistuneen vääryyksiin , mikä vahvistaa , että sotku on järjestelmällinen .
Lähteen mukaan kirjanpitoa vääristeltiin halki monialayhtiön liiketoiminta-alueiden ja se oli osa Toshiban yrityskulttuuria .
Aiemmin tällä viikolla kerrottiin , että Toshiba odottaa kärsivänsä 300–400 miljardin jenin , eli 2,2-3,0 miljardin euron vahingon kuusi vuotta kestäneen väärän tilinpidon vuoksi .
Kyseessä on Japanin vakavin kirjanpitosotku sitten kameravalmistaja Olympuksen , jonka ongelmat tuotiin julki vuonna 2011 .
Toshibassa skandaali on pakottamassa ulos pääjohtajan Hisao Tanakan sekä muita yhtiön johtajia , nimettömät lähteet väittävät .
Toshiba sanoi perjantaina saavansa tutkintapaneelin raportin maanantaina .
Yhtiö palkkasi tutkijat töihin sen jälkeen , kun sotku alkoi purkautua huhtikuussa .
Toshiba lupaa kertoa tutkinnan tuloksista tiistaina .
