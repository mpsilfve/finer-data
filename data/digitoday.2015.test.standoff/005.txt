Internetin uudet ylätason domain-nimet täyttyvät hämäristä kujista
Internetin uusien ylätason domain-nimien rekisteröinti on räjähtänyt vuodesta 2013 .
Niitä on jo yli tuhat , mutta valitettavasti monet ovat täynnä epäilyttäviä sivustoja .
Yritysten tietoturvaan erikoistunut Blue Coat julkaisi tiistaina raporttinsa kymmenestä pahimmasta ja uudesta ylätason domain-ympäristöstä .
Niissä toimivista nettisivustoista 95 prosenttia on epäilyttäviä .
Yritys perustaa raporttinsa 15\_000 yrityksen ja 75 miljoonan kuluttajan satoihin miljooniin linkkauksiin .
Kaikkein hämäräperäisimmät netinosat löytyvät .zip ja .review -päätteisten osoitteiden alta .
Blue Coatin luokituksen mukaan näiden osoitteiden sivustot olivat sataprosenttisesti epäilyttäviä .
Epäilyttävien kirjoihin pääsi useimmiten roskapostin jakelulla , huijauksilla , tilaamattomien sovellusten lataamisella ja muulla epäilyttävällä toiminnalla .
Vähemmän yleisiä syitä hämärään joukkoon päätymiselle olivat haittaohjelmien tartuttaminen , bottiverkot ja kalastelu .
Blue Coat antaa tiedotteessaan myös ohjeita sille , kuinka pysyä pois hämäristä nurkista .
Yritykset voivat estää kokonaan pääsyn kyseisiin ylätason osoitteisiin .
Jotta kuluttajat eivät päätyisi epäilyttäviin ympäristöihin , yhtiö neuvoo viemään hiiren linkin päälle ja katsomaan sieltä paljastuvaa osoitetta klikkaamatta sitä .
.zip ja .review ovat pimeimmät kujat
Yritys myös tarjoaa ladattavaksi koko The Web's Shadiest Neighborhoods -raporttia .
Korjattu ingressin 2003 muotoon 2013 .
