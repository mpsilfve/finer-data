Joukkorahoituksen Kickstarter kerää apua pakolaisille
Joukkorahoituspalvelu Kickstarterissa pyörii keskiviikkona päättyvä kampanja , joka kerää varoja Syyrian pakolaisten avustamiseen .
Rahat menevät YK:n pakolaisjärjestön toiminnan tukemiseen .
Kickstarterin lahjoituskampanja UNHCR:n hyväksi ei tarjoa lahjoittajille vastineeksi muuta kuin hyvää mieltä ja yhdysvaltalaisille mahdollisuutta vähentää lahjoitussumma verotuksessa .
Maanantai-iltana Kickstarterin kampanja oli kerännyt Syyrian pakolaisapua varten 1,5 miljoonaa dollaria , jolla voidaan toimittaa tuhansilla pakolaisperheille vettä , maakuualustoja , makuupusseja ja telttoja .
UNHCR:n kampanja näkyy Kickstarterin sivuilla useina pakolaisista kertovina videoina .
Mukana on myös muun muassa presidentti Barack Obaman video , jossa hän lupaa Yhdysvaltain ottavan lisää pakolaisia ja kehottaa ihmisiä tukemaan pakolaisia auttavan järjestön työtä lahjoituksilla .
YK ja Maailmanpankki aikovat kääntyä kansainvälisille velkakirjamarkkinoille auttaakseen Lähi-idän kriisimaiden naapureita selviämään pakolaistilanteesta , uutisoi Taloussanomat maanantaina .
