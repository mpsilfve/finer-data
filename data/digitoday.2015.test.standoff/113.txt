Google X:n biotieteet saavat oman Alphabet-yhtiön
Googlen futuristisiin projekteihin keskittyvästä Google X:stä irrotetaan biotieteisiin keskittyvä ryhmä omaksi yhtiökseen uuden Alphabet-holdingyhtiön alle .
Googlen toinen perustaja Sergei Brin ilmoitti Google Plussassa , että Googlen Life Sciences -biotiedeyksikkö nostetaan omaksi erilliseksi yhtiökseen .
Sen raportointikäytäntö muuttuu , mutta päämäärät pysyvät samoina .
Yksikköä tähän asti vetäneestä Andy Conradista tulee uuden yhtiön toimitusjohtaja .
Uuden yhtiön henkilöstöön kuuluu ohjelmoijien lisäksi myös optiikan ja kasvaimien asiantuntijoita .
Tähän asti Life Sciences -yksikkö on tullut tunnetuksi ennen kaikkea piilolinsseistä , jotka monitoroivat veren glukoosipitoisuutta .
Biotiede-yhtiön perustamisesta ei kerrottu , kun Google pari viikkoa sitten ilmoitti Alphabet -holding-yhtiön perustamisesta ja Googlen eri yksiköiden järjestelystä sen alle .
Brinin ilmoitus on ensimmäinen virallinen viesti asiasta , VentureBeat kirjoitti .
