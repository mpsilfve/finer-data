Pettämispalvelun jymäytys : Naisia ei ollutkaan
Vain hyvin pieni osa Ashley Madisonin käyttäjistä oli naisia , vuodetut tiedot todistavat .
Murretun syrjähyppypalvelu Ashley Madisonin tiedot ovat olleet verkossa jonkin aikaa , ja jättimäisistä tietopaketeista paljastuu edelleen uusia tietoja .
Ensimmäiset paljastukset koskivat palveluun rekisteröityneitä miehiä .
Sittemmin on käynyt ilmi , ettei palvelussa juuri naisia ollutkaan , kertoo Gizmodo .
Ashley Madisonissa oli noin 37 miljoonaa käyttäjää , joista 5,5 miljoonaa ilmoitti olevansa naisia .
Gizmodon selvityksissä kävi ilmi , että suuri osa naisten profiileista oli luotu automatisoidusti , ja osan tekemiseen oli jopa käytetty vain palvelun työntekijöille tarjolla olevia ashleymadison.com-osoitteita .
Kaikkein paljastavimmiksi osoittautuivat kuitenkin tiedot käyttäjien viestittelystä .
Kaksi kolmasosaa palveluun rekisteröityneistä miehistä oli tarkistanut yksityisviestinsä ainakin kerran , mutta kaikista naiseksi rekisteröityneistä vain 1492 oli näin tehnyt .
Viestiin oli taas vastannut ainakin kerran 5,9 miljoonaa miestä , mutta vain 9700 naista .
Lukujen suhde vaikuttaa oudolta , mutta Gizmodo selittää sitä semiautomatisoiduilla vastauksilla kaikkiin yksityisviesteihin ennen kuin käyttäjä etenee postilaatikkoonsa asti .
Vastaavanlainen kuvio toistui palvelun sisäisessä chatissa : 11 miljoonaa miestä oli sitä käyttänyt , mutta naisprofiileista vain 2409 .
Vuodetuista tiedoista löytyi myös viitteitä suoranaisiin petoksiin : Ashley Madison veloitti tilin sulkemisesta , mutta käyttäjien tiedot löytyivät silti palvelimilta , vaikka palvelu väitti toista .
173\_838 miesten tiliä oli merkitty poistetuiksi , ja naisten vastaavia tilejä oli 12\_108 .
Nämä lienevät jonkinlaisella varmuudella palvelun ainoita vahvistettuja naistilejä .
Johtopäätökset ovat tylyjä : Pyöristettynä naiskäyttäjiä oli noin 0 prosenttia .
Sen useamman naiskäyttäjän tilillä ei ollut mitään toimintaa sen luomisen jälkeen .
– Ashley Madisonin työntekijät tekivät hyvää työtä saadessaan miljoonat naiskäyttäjien tilit näyttämään aktiivisilta .
Niiden tiedot olivat miesten nähtävillä , lempinimineen , kuvineen ja seksikkäine kommentteineen , Gizmodo kirjoittaa .
Palvelu itse väistää syytökset sillä , että se toteaa käyttöehdoissaan “ osan käyttäjistä käyttävän palvelua vain huvin vuoksi , eikä aio edetä viestimistä pidemmälle ” .
Jos Ashley Madison -tietojen kaiveleminen kiinnostaa , niiden kanssa kannattaa kuitenkin olla varovainen .
Jos tiedot lataa ja alkaa käsitellä niitä itse , saattaa syyllistyä kolmeen eri rikokseen .
