Kahdessa antivirussoftassa nollapäiväaukot : Löytäjille risuja
Kaksi tietoturvatutkijaa julkisti viikonloppuna isoissa tietoturvatuotteissa olevan nollapäiväaukon .
Toiseen julkaistiin myös hyökkäyskoodia .
Kaspersky Lab- ja FireEye-tietoturvayhtiöiden tietoturvatuotteista löytyi viikonloppuna nollapäivähaavoittuvuuksia , jotka julkaistiin ennen niiden korjauksia .
Asiasta kirjoittaa blogissaan tietoturvatutkija Graham Cluley .
Toisen aukoista julkisti Googlella työskentelevä Tavis Ormandy , joka on aiheuttanut aiemminkin pahaa verta julkistamalla muiden yhtiöiden tuotteiden haavoittuvuuksia ennen kuin niihin on olemassa korjaukset .
Antivirustuotteiden valmistajista hän on tehnyt aiemmin paljastuksia Sophosin ja ESETin ohjelmistoista .
Kaspersky-haavoittuvuus mahdollistaa järjestelmään tunkeutumisen .
Kyse on järjestelmätason ongelmasta , joka ei edellytä käyttäjän toimia ja on valmiina ohjelmiston oletusasetuksissa .
Kaspersky ilmoitti korjaavansa ongelman alle 24 tunnissa .
CSO Online puolestaan kertoo , että viikonloppuna tietoturvayhtiö FireEyen ohjelmistosta löytyi aukko , joka mahdollistaa web-palvelimeen käsiksi pääsemisen root-oikeuksin .
Haavoittuvuus mahdollistaa ainakin järjestelmän tiedostojen katselemisen .
Aukon löytänyt Kristian Erik Hermansen liitti todisteeksi löydöksestään osia kohdejärjestelmän /etc/passwd-tiedostosta .
Hermansen julkaisi myös koodia haavoittuvuuden hyödyntämiseksi , mitä Cluley pitää vastuuttomana .
Aukot tietoturvatuotteissa eivät ole varsinaisesti harvinaisuuksia .
Viime viikolla F-Secure paikkasi 13 ohjelmistoaan .
