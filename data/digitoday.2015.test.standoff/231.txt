Tämäkö on netin puhdistusta ?
15\_000 pidätettiin Kiinassa
Kiinan kiihtynyt taistelu internet-rikoksia vastaan on tuottanut , jos ei muuta , niin ainakin vaikuttavia pidätyslukuja .
Kiina käynnisti viime kuussa puolivuotisen kampanjan koodinimellä " Internetin puhdistus " , ja nyt poliisi sanoo pidättäneensä jopa noin 15\_000 ihmistä rikoksista , jotka väitetysti vaaransivat internetin turvallisuuden .
Uutistoimisto Reutersin lainaaman turvallisuusministeriön mukaan poliisi on tutkinut 7400 kyberrikollisuustapausta .
Ministeriö ei selvittänyt , millä aikavälillä pidätykset on tehty , mutta se viittasi yhteen tapaukseen viime joulukuulta .
Poliisin kohteena olivat verkkosivustot , jotka tarjosivat " laitonta ja haitallista informaatiota " .
Sivustojen sanotaan myös mainostaneen pornoa , räjähteitä , tuliaseita ja uhkapelaamista .
Kiina valvoo ja rajoittaa internetiä laajasti maailman mitassa luultavasti ainutlaatuisen sensuurikoneiston " Suuren Palomuurin " kautta .
Valvontaa on tiukennettu viime aikoina .
Alkuvuonna Kiina alkoi pakottaa kansalaisia rekisteröitymään verkkopalveluihin oikeilla nimillään .
Samalla kiellettiin sellaiset tilit , jotka tekeytyivät muiksi ihmisiksi tai organisaatioiksi .
Tämä johti tuoreeltaan yli 60\_000 käyttäjätilin poistamiseen suosituista verkkopalveluista .
