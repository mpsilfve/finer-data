Apple varasti mobiilisuorittimien teknologian , iso lasku tulossa
Apple voi joutua maksamaan 862 miljoonan dollarin korvaukset Wisconsinin yliopistolle käytettyään laittomasti patentoitua teknologiaa parhaissa mobiilisuorittimissaan .
Valamiesoikeudenkäynti havaitsi Applen loukanneen Wisconsin-Madison yliopistolle kuuluvaa patenttia monissa suosituimmissa laitteissaan .
Valamiehistö tyrmäsi myös Applen väitteen siitä , että patentti ei ole pätevä .
Aikaisemmin Apple yritti saada vuonna 1998 myönnetyn patentin nurin Yhdysvaltain patenttiviraston kautta , mutta epäonnistui siinä .
Patentoitu teknologia nopeuttaa suorittimen toimintaa .
Apple käytti sitä A7 , A8 ja A8X -suorittimissa , joita on käytetty iPhone-malleissa 5s , 6 ja 6 Plus sekä useissa iPad-tabletin malleissa .
Oikeudenkäynti siirtyy nyt seuraavaan vaiheeseen , jossa päätetään kuinka paljon korvauksia Applen pitää maksaa .
Juttua istuvan piirituomari William Conleyn aikaisemman lausuman mukaan Applen korvaukset voivat nousta 862 miljoonaan dollariin .
Korvauksen päättämisen jälkeen valamiehistö ratkaisee vielä sen loukkasiko Apple patenttia tahallisesti .
Tahallisuus voi kolminkertaistaa korvauksen .
Viime vuoden tammikuussa nostetussa jutussa on kantajana yliopiston aineettomia oikeuksia edustava Wisconsin Alumni Research Foundation ( WARF ) .
Sillä oli menossa kanne myös Inteliä vastaan , mutta asia sovittiin juuri ennen oikeudenkäynnin alkamista vuonna 2009 .
WARF nosti syyskuussa seuraavan kanteen Applea vastaan .
Sen mukaan Apple on käyttänyt luvatta samaa teknologiaa myös uusimmissa mobiilisuorittimissa A9 ja A9X .
Ne ovat käytössä iPhone 6S ja 6S Plus -älypuhelimissa ja iPad Pro -taulutietokoneessa .
