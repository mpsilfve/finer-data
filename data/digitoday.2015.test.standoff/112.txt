Apple varasti Teslan roboauto-osaajan
Applen autosuunnitelmat ovat edelleen salaisia , mutta uusin palkkaus vahvistaa aiempia oletuksia .
Apple palkkasi kokeneen insinöörin Jamie Carlsonin sähköautovalmistaja Teslan palkkalistoilta .
Asia selviää Carlsonin LinkedIn-profiilista , uutistoimisto Reuters kertoo .
Jamie Carlson siirtyi Applelle elokuussa tuntemattomaan asemaan erikoisprojektien yksikköön , mutta Teslalla hän kehitti itsestään ajavien autojen teknologiaa .
Applen uskotaan kehittävän omaa autoa , kenties jopa itsestään ajavaa sellaista .
Yhtiö on haalinut useamman robottiautojen osaajan riveihinsä viime aikoina ja Carlsonin lisäksi heitä siirtyi Applelle nyt kuusi muutakin .
Applen ja Teslan osaajat ovat vaihtaneet paikkaa kumpaankin suuntaan .
Aiemmin tänä vuonna Teslan Elon Musk väitti heidän palkanneen viisinkertaisesti Applen työntekijöitä verrattuna sinne menetettyihin työntekijöihin .
