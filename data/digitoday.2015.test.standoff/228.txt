Volkswagenin päästöhuijaus : 11 miljoonaa autoa odottaa kutsua pajalle
Volkswagenin on tarkoitus korjata autot ensi vuoden aikana .
Autokonserni Volkswagen pyrkii korjaamaan päästöhuijauksen kohteena olevat autot vuoden 2016 loppuun mennessä .
Asiasta kertoi uusi toimitusjohtaja Matthias Müller saksalaislehti Frankfurter Allegemeine Zeitungin haastattelussa .
Autojen takaisinkutsujen on määrä alkaa tammikuussa sen jälkeen , kun Saksan liittovaltion liikenneviranomainen on hyväksynyt yhtiön esityksen tekniseksi ratkaisuksi .
Müllerin mukaan toistaiseksi näyttää siltä , että vain muutamia työntekijöitä olisi osallistunut päästöhuijauksiin , eikä kyse olisi järjestäytyneestä petoksesta .
Autoyhtiö on valmistautunut noin 11 miljoonan dieselautonsa korjauksiin , mihin on varattu jo 6,5 miljardia euroa .
