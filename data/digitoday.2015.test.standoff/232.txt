Kiistelyn jälkeen : Apotti-megahankkeelle valittiin tekijä
Amerikkalaisyhtiö valikoitui värikkäiden vaiheiden jälkeen potilastietojärjestelmän it-toimittajaksi .
Pääkaupunkiseudun jättimäiselle potilastietojärjestelmähankkeelle Apotille on valittu toteuttaja .
Hankkeen ohjausryhmä ehdottaa järjestelmätoimittajaksi amerikkalaista Epic Systems Corporationia .
Sen lisäksi viimeisessä vaiheessa oli ehdolla kanadalaistaustainen CGI Suomi .
CGI Suomi ja Tieto valittivat vuoden alkupuolella Apotti-hankkeen kilpailutuksesta markkinaoikeuteen .
Yhtiöiden mukaan kilpailutusprosessin aikana oli tehty myönnytyksiä , jotka suosivat kilpailutuksessa mukana olevaa Epic Systemsiä .
Markkinaoikeuden kesäkuussa antaman päätöksen mukaan valitukset eivät kuitenkaan antaneet aihetta toimenpiteisiin .
Järjestelmä käyttöön vuosina 2017–2019
Hankkeen ohjausryhmän ehdotus nojautuu laadullisiin ominaisuuksiin sekä hintaan .
Laadullisia ominaisuuksia ovat muun muassa ratkaisun käytettävyys , toiminnallisuus , laajuus , avoimuus ja ylläpidettävyys .
Valinnassa laatukriteereillä oli 60 prosentin ja hinnalla 40 prosentin painoarvo .
– Tavoitteenamme on , että järjestelmä saadaan laajamittaiseen käyttöön vuosien 2017–2019 aikana , kertoo hankejohtaja Hannu Välimäki tiedotteessa .
Uusi asiakas- ja potilastietojärjestelmä korvaa kuntien ja HUSin käytössä olevat erilaiset ja vanhenevat tietojärjestelmät .
Kustannusarvioksi on aiemmin annettu jopa yli 400 miljoonaa euroa .
– Jatkossa pääkaupunkiseudulla ovat käytössä ajantasaiset asiakas- ja potilastiedot , mikä nopeuttaa ja parantaa palvelua .
Myös ajanvaraus , sähköinen asiointimahdollisuus ja yhteydenpito helpottuvat , Välimäki sanoo .
Apotissa mukana olevat Helsinki , Kauniainen , Kirkkonummi , Vantaa , HUS ja KL-Kuntahankinnat tekevät päätökset hankinnasta elo–syyskuun aikana .
