Google EU:lle : Mehän autamme kilpailijoita
Google torjui torstaina EU:n epäilyt kilpailua rajoittavista toimista .
Vastauksessaan EU:n kilpailuviranomaisille se sanoi sanoi ohjaavansa liikennettä kilpailijoille .
Google vastasi torstaina EU:n syytöksiin omien tuotteiden ja palvelujensa suosimisesta hakukonetuloksissa .
Vastauksessa Google väitti , että Euroopan hakukonemarkkinoilla on runsaasti kilpailua eikä se ole siellä yksinvaltias .
Googlen osuus Euroopan hakumarkkinoista on 90 prosenttia ja Yhdysvaltain markkinoista 65 prosenttia , New York Times kirjoitti .
EU:n kilpailujohtaja tanskalainen Margrethe Vestager kertoi huhtikuussa Union tutkivan Googlea kilpailua rajoittavista toimista .
Hän paljasti EU:n selvittävän myös Googlen toimintaa mobiilikäyttöjärjestelmän Androidin suhteen .
IDC:n lukujen mukaan Androidilla on kolmen neljäsosan markkinaosuus Euroopassa .
Googlen päälakimies Kent Walker torjui blogissa EU:n näkemyksen kilpailun vähentymisestä .
Hänen mukaansa Googlella on lukuisia kilpailijoita , mukaan lukien Amazon ja Ebay .
Sen sijaan , että olisi rajoittanut kilpailua Google on tehnyt noin 20 miljardia ohjausta eurooppalaisiin internet-palveluihin , joiden liikenne on kasvanut vuosikymmenessä 227 prosenttia .
Walkerin mukaan Googlen hakutulokset ovat henkilökohtaisesti räätälöityjä ja kaikki muutokset siihen , miten Google tarjoaa hakutuloksensa vahingoittavat tulosten laatua ja osuvuutta .
Mikäli EU tulee siihen tulokseen , että Googlen toimet ovat rajoittaneet kilpailua eikä asiassa päästä sopimukseen , se voi langettaa sille miljardien eurojen sakot .
